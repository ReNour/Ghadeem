\id 1SA
\h 1 Samuel
\toc2 1 Samuel
\c 1
\p
\v 1 و مردی بود از رامَه تایم صُوفیم ازکوهستان افرایم، مسمّی به اَلْقانَه بن یرُوحام بن اَلِیهُو بن تُوحُو بن صُوف. و او افرایمی بود.
\v 2 و او دو زن داشت. اسم یکی حَنّا و اسم دیگری فَنِنَّه بود. و فَنِنَّه اولاد داشت لیکن حَنّا را اولاد نبود.
\v 3 و آن مرد هر سال برای عبادت نمودن و قربانی گذرانیدن برای یهُوَه صبایوت از شهر خود به شیلُوه می‌آمد، و حُفْنِی و فینَحاس دو پسر عِیلِی، کاهنان خداوند در آنجا بودند.
\v 4 و چون روزی می‌آمد که اَلْقانَه قربانی میگذرانید، به زن خود فَنِنَّه و همۀ پسران و دختران خود قسمتها می‌داد.
\v 5 و امّا به حَنّا قسمت مضاعف می‌داد زیرا که حَنّا را دوست می‌داشت، اگر چه خداوند رَحِم او را بسته بود.
\v 6 و هئوی وی او را نیز سخت میرنجانید به حدی که وی را خشمناک میساخت، چونکه خداوند رحم او را بسته بود.
\v 7 و همچنین سال به سال واقع میشد که چون حَنّا به خانۀ خدا می‌آمد، فَنِنَّه همچنین او را میرنجانید و او گریه نموده، چیزی نمی‌خورد.
\v 8 و شوهرش، اَلْقانَه، وی را می‌گفت، ای حَنّا، چرا گریانی و چرا نمی‌خوری و دلت چرا غمگین است؟ آیا من برای تو از ده پسر بهتر نیستم؟
\v 9 و بعد از اکل و شرب نمودنِ ایشان در شیلوه، حَنّا برخاست و عیلی کاهن بر کرسی خود نزدستونی در هیکل خدا نشسته بود.
\v 10 و او به تلخی جان نزد خداوند دعا کرد، و زارزار بگریست.
\v 11 و نذر کرده، گفت، ای یهُوَه صبایوت اگر فی الواقع به مصیبت کنیز خود نظر کرده، مرا بیاد آوری و کنیزک خود را فراموش نکرده، اولاد ذکوری به کنیز خود عطا فرمایی، او را تمامی ایّام عُمْرش به خداوند خواهم داد، و اُسْتُرَه بر سرش نخواهد آمد.
\v 12 و چون دعای خود را به حضور خداوند طول داد، عیلی دهن او را ملاحظه کرد.
\v 13 و حَنّا در دل خود سخن می‌گفت، و لبهایش فقط، متحرک بود و آوازش مسموع نمی‌شد، و عیلی گمان برد که مست است.
\v 14 پس عیلی وی را گفت، تا به کی مست میشوی؟ شرابت را از خود دور کن.
\v 15 و حَنّا در جواب گفت، نی آقایم، بلکه زن شکسته روح هستم، و شراب و مسکرات ننوشیده ام، بلکه جان خود را به حضور خداوند ریخته ام.
\v 16 کنیز خود را از دختران بَلِیعال مشمار، زیرا که از کثرت غم و رنجیدگی خود تا بحال می‌گفتم.
\v 17 عیلی در جواب گفت، به سلامتی برو و خدای اسرائیل مسألتی را که از او طلب نمودی، تو را عطا فرماید.
\v 18 گفت، کنیزت در نظرت التفات یابد. پس آن زن راه خود را پیش گرفت و میخورد و دیگر ترشرو نبود.
\v 19 و ایشان بامدادان برخاسته، به حضور خداوند عبادت کردند و برگشته، به خانۀ خویش به رامه آمدند.و اَلْقانَه زن خود حَنّا را بشناخت و خداوند او را به یاد آورد.
\v 20 و بعد از مرور ایّام حَنّا حامله شده، پسری زایید و او را سموئیل نام نهاد، زیرا گفت، او را از خداوند سؤال نمودم.
\v 21 و شوهرش اَلْقانَه با تمامی اهل خانه اش رفت تا قربانی سالیانه و نذر خود را نزد خداوند بگذراند.
\v 22 و حَنّا نرفت زیرا که به شوهر خود گفته بود تا پسر از شیر باز داشته نشود، نمی‌آیم، آنگاه او را خواهم آورد و به حضور خداوند حاضر شده، آنجا دائماً خواهد ماند.
\v 23 شوهرش اَلْقانَه وی را گفت، آنچه در نظرت پسند آید، بکن، تا وقت باز داشتنش از شیر بمان؛ لیکن خداوند کلام خود را استوار نماید. پس آن زن ماند و تا وقت بازداشتن پسر خود از شیر، او را شیر می‌داد.
\v 24 و چون او را از شیر باز داشته بود، وی را با سه گاو و یک ایفۀ آرد و یک مشک شراب با خود آورده، به خانۀ خداوند در شیلوه رسانید و آن پسر کوچک بود.
\v 25 و گاو را ذبح نمودند، و پسر را نزد عیلی آوردند.
\v 26 و حَنّا گفت، عرض میکنم ای آقایم! جانت زنده باد ای آقایم! من آن زن هستم که در اینجا نزد تو ایستاده، از خداوند مسألت نمودم.
\v 27 برای این پسر مسألت نمودم و خداوند مسألت مرا که از او طلب نموده بودم، به من عطا فرموده است.
\v 28 و من نیز او را برای خداوند وقف نمودم؛ تمام ایّامی که زنده باشد وقف خداوند خواهد بود. پس در آنجا خداوندرا عبادت نمودند.
\c 2
\p
\v 1 و حَنّا دعا نموده، گفت،  دل من در خداوند وجد می‌نماید، و شاخ من در خداوند برافراشته شده، و دهانم بر دشمنانم وسیع گردیده است، زیرا که در نجات تو شادمان هستم.
\v 2 مثل یهُوَه قدوسی نیست، زیرا غیر از تو کسی نیست، و مثل خدای ما صخره ای نیست.
\v 3 سخنان تکبّرآمیز دیگر مگویید، و غرور از دهان شما صادر نشود، زیرا یهُوَه خدای عَلاّم است و به او اعمال، سنجیده میشود.
\v 4 کمان جبّاران را شکسته است، و آنانی که میلغزیدند، کمر آنها به قوّت بسته شد.
\v 5 سیرشدگان، خویشتن را برای نان اجیر ساختند و کسانی که گرسنه بودند، استراحت یافتند؛ بلکه زن نازا هفت فرزند زاییده است، و آنکه اولاد بسیار داشت، زبون گردیده.
\v 6 خداوند می‌میراند و زنده می‌کند؛ به قبر فرود می‌آورد و برمیخیزاند.
\v 7 خداوند فقیر میسازد و غنی میگرداند؛ پست می‌کند و بلند میسازد.
\v 8 فقیر را از خاک برمیافرازد و مسکین را از مزبله برمیدارد تا ایشان را با امیران بنشاند و ایشان را وارث کرسی جلال گرداند، زیرا که ستونهای زمین از آن خداوند است و ربع مسکون را بر آنها استوار نموده است.
\v 9 پایهای مقدّسین خود را محفوظ میدارد، امّا شریران در ظلمت خاموش خواهند شد، زیرا که انسان به قوّت خود غالب نخواهد آمد.
\v 10 آنانی که با خداوند مخاصمه کنند، شکسته خواهند شد. او بر ایشان از آسمان صاعقه خواهد فرستاد. خداوند ، اقصای زمین را داوری خواهد نمود، و به پادشاه خود قوّت خواهد بخشید و شاخ مسیح خود را بلند خواهد گردانید.
\v 11 پس اَلْقانَه به خانۀ خود به رامَه رفت و آن پسر به حضور عیلی کاهنْ، خداوند را خدمت می‌نمود.
\v 12 و پسران عیلی از بنیبَلِیعال بودند و خداوند را نشناختند.
\v 13 و عادت کاهنان با قوم این بود که چون کسی قربانی میگذرانید، هنگامی که گوشت پخته میشد، خادم کاهن با چنگال سه دندانه در دست خود می‌آمد
\v 14 و آن را به تاوه یا مرجل یا دیگ یا پاتیل فرو برده، هر چه چنگال برمی آورد، کاهن آن را برای خود میگرفت. و همچنین با تمامی اسرائیل که در آنجا به شیلوه می‌آمدند، رفتار می‌نمودند.
\v 15 و نیز قبل از سوزانیدن پیه، خادم کاهن آمده، به کسی که قربانی میگذرانید، می‌گفت، گوشت به جهت کباب برای کاهن بده، زیرا گوشت پخته از تو نمی‌گیرد، بلکه خام.
\v 16 و آن مرد به وی می‌گفت، پیه را اوّل بسوزانند و بعد هر چه دلت میخواهد برای خود بگیر. او می‌گفت، نی، بلکه الآن بده، والاّ به زور می‌گیرم.
\v 17 پس گناه آن جوانان به حضور خداوند بسیار عظیم بود، زیرا که مردمان هدایای خداوند را مکروه می‌داشتند.
\v 18 و امّا سموئیل به حضور خداوند خدمت می‌کرد، و او پسر کوچک بود و بر کمرش ایفود کتان بسته بود.
\v 19 و مادرش برای وی جُبّه کوچک میساخت، و آن را سال به سال همراه خود میآورد، هنگامی که با شوهر خود برمی آمد تا قربانی سالیانه را بگذرانند.
\v 20 و عیلی اَلْقانَه و زنش را برکت داده، گفت،  خداوند تو را از این زن به عوض عاریتی که به خداوند داده ای، اولاد بدهد. پس به مکان خود رفتند.
\v 21 و خداوند از حَنّا تفقّد نمود و او حامله شده، سه پسر و دو دختر زایید، و آن پسر، سموئیل به حضور خداوند نمو می‌کرد.
\v 22 و عیلی بسیار سالخورده شده بود، و هر چه پسرانش با تمامی اسرائیل عمل می‌نمودند، می‌شنید، و اینکه چگونه با زنانی که نزد در خیمۀ اجتماع خدمت می‌کردند، میخوابیدند.
\v 23 پس به ایشان گفت، چرا چنین کارها میکنید زیرا که اعمال بد شما را از تمامی این قوم میشنوم.
\v 24 چنین مکنید ای پسرانم، زیرا خبری که میشنوم خوب نیست. شما باعث عصیان قوم خداوند میباشید.
\v 25 اگر شخصی بر شخصی گناه ورزد، خدا او را داوری خواهد کرد؛ امّا اگر شخصی بر خداوند گناه ورزد، کیست که برای وی شفاعت نماید؟ امّا ایشان سخن پدر خود را نشنیدند، زیرا خداوند خواست که ایشان را هلاک سازد.
\v 26 و آن پسر، سموئیل، نمو می‌یافت و هم نزد خداوند و هم نزد مردمان پسندیده میشد.
\v 27 و مرد خدایی نزد عیلی آمده، به وی گفت،  خداوند چنین می‌گوید، آیا خود را بر خاندان پدرت هنگامی که ایشان در مصر در خانۀ فرعون بودند، ظاهر نساختم؟
\v 28 و آیا او را از جمیع اسباط اسرائیل برنگزیدم تا کاهن من بوده، نزد مذبح من بیاید و بخور بسوزاند و به حضور من ایفود بپوشد؛ وآیا جمیع هدایای آتشین بنی اسرائیل را به خاندان پدرت نبخشیدم؟
\v 29 پس چرا قربانی‌ها و هدایای مرا که در مسکن خود امر فرمودم، پایمال میکنید و پسران خود را زیاده از من محترم میداری، تا خویشتن را از نیکوترین جمیع هدایای قوم من، اسرائیل فربه سازی؟
\v 30 بنابراین یهُوَه، خدای اسرائیل می‌گوید، البتّه گفتم که خاندان تو و خاندان پدرت به حضور من تا به ابد سلوک خواهند نمود. لیکن الآن خداوند می‌گوید، حاشا از من! زیرا آنانی را که مرا تکریم نمایند، تکریم خواهم نمود و کسانی که مرا حقیر شمارند، خوار خواهند شد.
\v 31 اینک ایّامی میآید که بازوی تو را و بازوی خاندان پدر تو را قطع خواهم نمود که مردی پیر در خانۀ تو یافت نشود.
\v 32 و تنگی مسکن مرا خواهی دید، در هر احسانی که به اسرائیل خواهد شد، و مردی پیر در خانۀ تو ابداً نخواهد بود.
\v 33 و شخصی را از کسان تو که از مذبح خود قطع نمی‌نمایم، برای کاهیدن چشم تو و رنجانیدن دلت خواهد بود، و جمیع ذریّت خانۀ تو در جوانی خواهند مرد.
\v 34 و این برای تو علامت باشد که بر دو پسرت حُفْنی و فینَحاس واقع میشود که هر دو ایشان در یک روز خواهند مرد.
\v 35 و کاهن امینی به جهت خود برپا خواهم داشت که موافق دل و جان من رفتار خواهد نمود، و برای او خانۀ مستحکمی بنا خواهم کرد، و به حضور مسیح من پیوسته سلوک خواهد نمود.
\v 36 و واقع خواهد شد که هر که در خانۀ تو باقی ماند، آمده، نزد او به جهت پارهای نقره و قرص نانی تعظیم خواهد نمود و خواهد گفت، تمنّا اینکه مرا به یکی از وظایف کهانت بگذار تا لقمه ای نان بخورم.
\c 3
\p
\v 1 و آن پسر، سموئیل، به حضور عیلی، خداوند را خدمت می‌نمود، و در آن روزها کلام خداوند نادر بود و رؤیا مکشوف نمی‌شد.
\v 2 و در آن زمان واقع شد که چون عیلی در جایش خوابیده بود و چشمانش آغاز تار شدن نموده، نمی‌توانست دید،
\v 3 و چراغ خدا هنوز خاموش نشده، و سموئیل در هیکل خداوند ، جایی که تابوت خدا بود، میخوابید،
\v 4 خداوند سموئیل را خواند و او گفت، لبیک.
\v 5 پس نزد عیلی شتافته، گفت، اینک حاضرم زیرا مرا خواندی. او گفت، نخواندم؛ برگشته، بخواب. و او برگشته، خوابید.
\v 6 و خداوند بار دیگر خواند، ای سموئیل! و سموئیل برخاسته، نزد عیلی آمده، گفت، اینک حاضرم زیرا مرا خواندی. او گفت، ای پسرم تو را نخواندم؛ برگشته، بخواب.
\v 7 و سموئیل، خداوند را هنوز نمی‌شناخت و کلام خداوند تا حال بر او منکشف نشده بود.
\v 8 و خداوند باز سموئیل را بار سوم خواند و او برخاسته، نزد عیلی آمده، گفت، اینک حاضرم زیرا مرا خواندی. آنگاه عیلی فهمید که یهُوَه، پسر را خوانده است.
\v 9 و عیلی به سموئیل گفت، برو و بخواب و اگر تو را بخوانَد، بگو ای خداوند بفرما زیرا که بندۀ تو می‌شنود. پس سموئیل رفته، در جای خود خوابید.
\v 10 و خداوند آمده، بایستاد و مثل دفعه های پیش خواند، ای سموئیل! ای سموئیل! سموئیل گفت، بفرما زیرا که بندۀ تو می‌شنود.
\v 11 و خداوند به سموئیل گفت، اینک من کاری در اسرائیل میکنم که گوشهای هر که بشنود، صدا خواهد داد.
\v 12 در آن روز هر چه دربارۀ خانۀ عیلی گفتم بر او اجرا خواهم داشت، و شروع نموده، به انجام خواهم رسانید.
\v 13 زیرا به او خبر دادم که من بر خانۀ او تا به ابد داوری خواهم نمود به سبب گناهی که میداند، چونکه پسرانش بر خود لعنت آوردند و او ایشان را منع ننمود.
\v 14 بنابراین برای خاندان عیلی قسم خوردم که گناه خاندان عیلی به قربانی و هدیه، تا به ابد کفاره نخواهد شد.
\v 15 و سموئیل تا صبح خوابید و درهای خانۀ خداوند را باز کرد، و سموئیل ترسید که عیلی را از رؤیا اطّلاع دهد.
\v 16 امّا عیلی سموئیل را خوانده، گفت، ای پسرم سموئیل! او گفت، لبیک
\v 17 گفت، چه سخنی است که به تو گفته است؟ آن را از من مخفی مدار. خدا با تو چنین بلکه زیاده از این عمل نماید، اگر از هر آنچه به تو گفته است چیزی از من مخفی داری.
\v 18 پس سموئیل همه چیز را برای او بیان کرد و چیزی از آن مخفی نداشت. و او گفت  خداوند است. آنچه در نظر او پسند آید بکند.
\v 19 و سموئیل بزرگ می‌شد و خداوند با وی می‌بود و نمی‌گذاشت که یکی از سخنانش بر زمین بیفتد.
\v 20 و تمامی اسرائیل از دان تا بئرشبع دانستند که سموئیل برقرار شده است تا نبی خداوند باشد.
\v 21 و خداوند بار دیگر در شیلوه ظاهر شد، زیرا که خداوند در شیلوه خود را بر سموئیل به کلام خداوند ظاهر ساخت.
\c 4
\p
\v 1 و کلام سموئیل به تمامی اسرائیل رسید. و اسرائیل به مقابلۀ فلسطینیان در جنگ بیرون آمده، نزد اَبَنْعَزَر اردو زدند، و فلسطینیان در اَفیق فرود آمدند.
\v 2 و فلسطینیان در مقابل اسرائیل صف آرایی کردند، و چون جنگ در پیوستند، اسرائیل از حضور فلسطینیان شکست خوردند، و در معرکه به قدر چهار هزار نفر را در میدان کشتند.
\v 3 و چون قوم به لشکرگاه رسیدند، مشایخ اسرائیل گفتند، چرا امروز خداوند ما را از حضور فلسطینیان شکست داد؟ پس تابوت عهد خداوند را از شیلوه نزد خود بیاوریم تا در میان ما آمده، ما را از دست دشمنان ما نجات دهد.
\v 4 و قوم به شیلوه فرستاده، تابوت عهد یهُوَه صبایوت را که در میان کروبیان ساکن است از آنجا آوردند، و دو پسر عیلی حُفْنی و فینَحاس در آنجا با تابوت عهد خدا بودند.
\v 5 و چون تابوت عهد خداوند به لشکرگاه داخل شد، جمیع اسرائیل صدای بلند زدند به حدی که زمین متزلزل شد.
\v 6 و چون فلسطینیان آواز صدا را شنیدند، گفتند، این آواز صدای بلند در اردوی عبرانیان چیست؟ پس فهمیدند که تابوت خداوند به اردو آمده است.
\v 7 و فلسطینیان ترسیدند زیرا گفتند، خدا به اردو آمده است و گفتند، وای بر ما، زیرا قبل از این چنین چیزی واقع نشده است!
\v 8 وای بر ما، کیست که ما را از دست این خدایان زورآور رهایی دهد؟ همین خدایانند که مصریان را در بیابان به همۀ بلایا مبتلا ساختند.
\v 9 ای فلسطینیان خویشتن را تقویت داده، مردان باشید مبادا عبرانیان را بندگی کنید، چنانکه ایشان شما را بندگی نمودند. پس مردان شوید و جنگ کنید.
\v 10 پس فلسطینیان جنگ کردند و اسرائیل شکست خورده، هر یک به خیمۀ خود فرار کردند و کشتار بسیار عظیمی شد، و از اسرائیل سی هزار پیاده کشته شدند.
\v 11 و تابوت خدا گرفته شد، و دو پسر عیلی حُفْنی و فینَحاس کشته شدند.
\v 12 و مردی بنیامینی از لشکر دویده، در همان روز با جامۀ دریده و خاک بر سر ریخته، به شیلوه آمد.
\v 13 و چون وارد شد، اینک عیلی به کنار راه بر کرسی خود مراقب نشسته، زیرا که دلش دربارۀ تابوت خدا مضطرب می‌بود. و چون آن مرد به شهر داخل شده، خبر داد، تمامی شهر نعره زدند.
\v 14 و چون عیلی آواز نعره را شنید، گفت، این آواز هنگامه چیست؟ پس آن مرد شتافته، عیلی را خبر داد.
\v 15 و عیلی نود و هشت ساله بود و چشمانش تار شده، نمی‌توانست دید.
\v 16 پس آن مرد به عیلی گفت، منم که از لشکر آمده، و من امروز از لشکر فرار کرده ام. گفت، ای پسرم کار چگونه گذشت؟
\v 17 و آن خبر آورنده در جواب گفت، اسرائیل از حضور فلسطینیان فرار کردند، و شکست عظیمی هم درقوم واقع شد، و نیز دو پسرت حُفْنی و فینَحاس مردند و تابوت عهد خدا گرفته شد.
\v 18 و چون از تابوت خدا خبر داد، عیلی از کرسی خود به پهلوی دروازه به پشت افتاده، گردنش بشکست و بمرد، زیرا که مردی پیر و سنگین بود و چهل سال بر اسرائیل داوری کرده بود.
\v 19 و عروس او، زن فینَحاس که حامله و نزدیک به زاییدن بود، چون خبر گرفتن تابوت خدا و مرگ پدر شوهرش و شوهرش را شنید، خم شده، زایید زیرا که درد زه او را بگرفت.
\v 20 و در وقت مردنش زنانی که نزد وی ایستاده بودند، گفتند، مترس زیرا که پسر زاییدی. امّا او جواب نداد و اعتنا ننمود.
\v 21 و پسر را ایخابُود نام نهاده، گفت، جلال از اسرائیل زایل شد، چونکه تابوت خدا گرفته شده بود و به سبب پدر شوهرش و شوهرش.
\v 22 پس گفت، جلال از اسرائیل زایل شد زیرا که تابوت خدا گرفته شده است.
\c 5
\p
\v 1 و فلسطینیان تابوت خدا را گرفته، آن را از اَبَنْعَزَر به اَشْدُود آوردند.
\v 2 و فلسطینیان تابوت خدا را گرفته، آن را به خانۀ داجون درآورده، نزدیک داجون گذاشتند.
\v 3 و بامدادان چون اَشْدُودیان برخاستند، اینک داجون به حضور تابوت خداوند رو به زمین افتاده بود. و داجون را برداشته، باز در جایش برپا داشتند.
\v 4 و در فردای آن روز چون صبح برخاستند، اینک داجون به حضور تابوت خداوند رو به زمین افتاده، و سر داجون و دو دستش بر آستانه قطع شده، و تنِ داجون فقط از او باقی مانده بود.
\v 5 از این جهت کاهنان داجون و هر که داخل خانۀ داجون میشود، تا امروز بر آستانۀ داجون دراَشْدُود پا نمی‌گذارد.
\v 6 و دست خداوند بر اهل اَشْدُود سنگین شده، ایشان را تباه ساخت و ایشان را، هم اَشْدُود و هم نواحی آن را به خراجها مبتلا ساخت.
\v 7 و چون مردان اَشْدُود دیدند که چنین است گفتند، تابوت خدای اسرائیل با ما نخواهد ماند، زیرا که دست او بر ما و بر خدای ما، داجون سنگین است.
\v 8 پس فرستاده، جمیع سروران فلسطینیان را نزد خود جمع کرده، گفتند، با تابوت خدای اسرائیل چه کنیم؟ گفتند، تابوت خدای اسرائیل به جَتّ منتقل شود. پس تابوت خدای اسرائیل را به آنجا بردند.
\v 9 و واقع شد بعد از نقل کردن آن که دست خداوند بر آن شهر به اضطراب بسیار عظیمی دراز شده، مردمان شهر را از خرد و بزرگ مبتلا ساخته، خُراجها بر ایشان مُنْتَفَخْ شد.
\v 10 پس تابوت خدا را به عَقْرُون بردند و به مجرد ورود تابوت خدا به عَقْرُون، اهل عَقْرُون فریاد کرده، گفتند، تابوت خدای اسرائیل را نزد ما آوردند تا ما را و قوم ما را بکشند.
\v 11 پس فرستاده، جمیع سروران فلسطینیان را جمع کرده، گفتند، تابوت خدای اسرائیل را روانه کنید تا به جای خود برگردد و ما را و قوم ما را نکشد، زیرا که در تمام شهر هنگامۀ مهلک بود، و دست خدا در آنجا بسیار سنگین شده بود.
\v 12 و آنانی که نمردند، به خُراجها مبتلا شدند. و فریاد شهر تا به آسمان بالا رفت.
\c 6
\p
\v 1 و تابوت خداوند در ولایت فلسطینیان هفت ماه ماند.
\v 2 و فلسطینیان، کاهنان و فالگیران خود را خوانده، گفتند، با تابوت خداوند چه کنیم؟ ما را اعلام نمایید که آن را به جایش با چه چیز بفرستیم.
\v 3 گفتند، اگر تابوت خدای اسرائیل را بفرستید، آن را خالی مفرستید، بلکه قربانی جُرم البتّه برای او بفرستید. آنگاه شفا خواهید یافت، و بر شما معلوم خواهد شد که از چه سبب دست او از شما برداشته نشده است.
\v 4 ایشان گفتند، چه قربانی جرم برای او بفرستیم؟ گفتند، بر حسب شمارۀ سروران فلسطینیان، پنج خراج طلا و پنج موش طلا، زیرا که بر جمیع شما و بر جمیع سرداران شما بلا یکی است.
\v 5 پس تماثیل خُراجهای خود و تماثیل موشهای خود را که زمین را خراب میکنند بسازید، و خدای اسرائیل را جلال دهید که شاید دست خود را از شما و از خدایان شما و از زمین شما بردارد.
\v 6 و چرا دل خود را سخت سازید، چنانکه مصریان و فرعون دل خود را سخت ساختند؟ آیا بعد از آنکه در میان ایشان کارهای عجیب کرده بود، ایشان را رها نکردند که رفتند؟
\v 7 پس الآن ارابۀ تازه بسازید و دو گاو شیرده را که یوغ بر گردن ایشان نهاده نشده باشد بگیرید، و دو گاو را به ارابه ببندید و گوساله های آنها را از عقب آنها به خانه برگردانید.
\v 8 و تابوت خداوند را گرفته، آن را بر ارابه بنهید و اسباب طلا را که به جهت قربانی جرم برای او میفرستید، در صندوقچه ای به پهلوی آن بگذارید، و آن را رها کنید تا برود.
\v 9 و نظر کنید اگر به راه سرحد خود به سوی بیت شَمْس برود، بدانید اوست که این بلای عظیم را بر ما وارد گردانیده است؛ و اگرنه، پس خواهید دانست که دست او ما را لمس نکرده است، بلکه آنچه بر ما واقع شده است، اتّفاقی است.
\v 10 پس آن مردمان چنین کردند و دو گاو شیرده را گرفته، آنها را به ارابه بستند، و گوساله های آنها را در خانه نگاه داشتند.
\v 11 و تابوت خداوند و صندوقچه را با موشهای طلا و تماثیل خُراجهای خود بر ارابه گذاشتند.
\v 12 و گاوان راه خود را راست گرفته، به راه بیت شمس روانه شدند و به شاهراه رفته، بانگ میزدند و به سوی چپ یا راست میل نمی‌نمودند؛ و سروران فلسطینیان در عقب آنها تا حدّ بیت شمس رفتند.
\v 13 و اهل بیت شَمْس در درّه، گندم را درو می‌کردند؛ و چشمان خود را بلند کرده، تابوت را دیدند و از دیدنش خوشحال شدند.
\v 14 و ارابه به مزرعۀ یهُوشَع بیت شمسی درآمده، در آنجا بایستاد و سنگ بزرگی در آنجا بود. پس چوب ارابه را شکسته، گاوان را برای قربانی سوختنی به جهت خداوند گذرانیدند.
\v 15 و لاویان تابوت خداوند و صندوقچهای را که با آن بود و اسباب طلا داشت، پایین آورده، آنها را بر آن سنگ بزرگ نهادند و مردان بیت شمس در همان روز برای خداوند قربانی‌های سوختنی گذرانیدند و ذبایح ذبح نمودند.
\v 16 و چون آن پنج سرور فلسطینیان این را دیدند، در همان روز به عَقْرُون برگشتند.
\v 17 و این است خُراجهای طلایی که فلسطینیان به جهت قربانی جرم نزد خداوند فرستادند، برای اَشْدُود یک، و برای غَزَّه یک، و برای اَشْقَلون یک، و برای جَتّ یک، و برای عَقْرُون یک.
\v 18 و موشهای طلا بر حسب شمارۀ جمیع شهرهای فلسطینیان که از املاک آن پنج سرور بود، چه از شهرهای حصاردار و چه از دهات بیرون تا آن سنگ بزرگی که تابوت خداوند را بر آن گذاشتند که تا امروز در مزرعۀ یهُوشَع بیت شمسی باقی است.
\v 19 و مردمان بیت شمس را زد، زیرا که به تابوت خداوند نگریستند؛ پس پنجاه هزار و هفتاد نفر از قوم را زد و قوم ماتم گرفتند، چونکه خداوند خلق را به بلای عظیم مبتلا ساخته بود.
\v 20 و مردمان بیت شمس گفتند، کیست که به حضور این خدای قدّوس یعنی یهُوَه میتواند بایستد و از ما نزد کِه خواهد رفت؟
\v 21 پس رسولان نزد ساکنان قریه یعاریم فرستاده، گفتند، فلسطینیان تابوت خداوند را پس فرستاده اند؛ بیایید و آن را نزد خود ببرید.
\c 7
\p
\v 1 و مردمان قریه یعاریم آمده، تابوت خداوند را آوردند، و آن را به خانۀ ابیناداب در جِبْعه داخل کرده، پسرش اَلِعازار را تقدیس نمودند تا تابوت خداوند را نگاهبانی کند.
\v 2 و از روزی که تابوت در قریه یعاریم ساکن شد، وقت طول کشید تا بیست سال گذشت. و بعد از آن خاندان اسرائیل برای پیروی خداوند جمع شدند.
\v 3 و سموئیل تمامی خاندان اسرائیل را خطاب کرده، گفت، اگر به تمامی دل به سوی خداوند بازگشت نمایید، و خدایان غیر و عَشْتاروت را از میان خود دور کنید، و دلهای خود را برای خداوند حاضر ساخته، او را تنها عبادت نمایید، پس او شما را از دست فلسطینیان خواهد رهانید.
\v 4 آنگاه بنی اسرائیل بَعْلیم و عَشْتاروت را دور کرده، خداوند را تنها عبادت نمودند.
\v 5 و سموئیل گفت، تمامی اسرائیل را در مِصْفَه جمع کنید تا دربارۀ شما نزد خداوند دعانمایم.
\v 6 و در مِصْفَه جمع شدند و آب کشیده، آن را به حضور خداوند ریختند، و آن روز را روزه داشته، در آنجا گفتند که بر خداوند گناه کرده ایم. و سموئیل بنی اسرائیل را در مِصْفَه داوری نمود.
\v 7 و چون فلسطینیان شنیدند که بنیاسرائیل در مِصْفَه جمع شده اند، سروران فلسطینیان بر اسرائیل برآمدند، و بنی اسرائیل چون این را شنیدند، از فلسطینیان ترسیدند.
\v 8 و بنی اسرائیل به سموئیل گفتند، از تضرع نمودن برای ما نزد یهُوَه خدای ما ساکت مباش تا ما را از دست فلسطینیان برهاند.
\v 9 و سموئیل برۀ شیرخواره گرفته، آن را به جهت قربانی سوختنی تمام برای خداوند گذرانید، و سموئیل دربارۀ اسرائیل نزد خداوند تضرع نموده، خداوند او را اجابت نمود.
\v 10 و چون سموئیل قربانی سوختنی را میگذرانید، فلسطینیان برای مقاتلۀ اسرائیل نزدیک آمدند. و در آن روز خداوند به صدای عظیم بر فلسطینیان رعد کرده، ایشان را منهزم ساخت، و از حضور اسرائیل شکست یافتند.
\v 11 و مردان اسرائیل از مِصْفَه بیرون آمدند و فلسطینیان را تعاقب نموده، ایشان را تا زیر بیت کار شکست دادند.
\v 12 و سموئیل سنگی گرفته، آن را میان مِصْفَه و سِنّ برپا داشت و آن را اَبَنْعَزَر نامیده، گفت، تا بحال خداوند ما را اعانت نموده است.
\v 13 پس فلسطینیان مغلوب شدند، و دیگر به حدود اسرائیل داخل نشدند، و دست خداوند در تمامی روزهای سموئیل بر فلسطینیان سخت بود.
\v 14 و شهرهایی که فلسطینیان از اسرائیل گرفته بودند، از عَقْرُون تا جَتّ، به اسرائیل پس دادند، واسرائیل حدود آنها را از دست فلسطینیان رهانیدند، و در میان اسرائیل و اَموریان صلح شد.
\v 15 و سموئیل در تمام روزهای عمر خود بر اسرائیل داوری می‌نمود.
\v 16 و هر سال رفته، به بیت ئیل و جِلْجال و مِصْفَه گردش می‌کرد، و در تمامی این جاها بر اسرائیل داوری می‌نمود.
\v 17 و به رامه بر می‌گشت زیرا خانه اش در آنجا بود و در آنجا بر اسرائیل داوری می‌نمود، و مذبحی در آنجا برای خداوند بنا کرد.
\c 8
\p
\v 1 و واقع شد که چون سموئیل پیر شد،پسران خود را بر اسرائیل داوران ساخت.
\v 2 و نام پسر نخستزاده اش یوئیل بود و نام دومینش اَبیاه؛ و در بئرشَبَع داور بودند.
\v 3 امّا پسرانش به راه او رفتار نمی‌نمودند بلکه در پی سود رفته، رشوه میگرفتند و داوری را منحرف می‌ساختند.
\v 4 پس جمیع مشایخ اسرائیل جمع شده، نزد سموئیل به رامه آمدند.
\v 5 و او را گفتند، اینک تو پیر شده ای و پسرانت به راه تو رفتار نمی‌نمایند. پس الآن برای ما پادشاهی نصب نما تا مثل سایر امّتها بر ما حکومت نماید.
\v 6 و این امر در نظر سموئیل ناپسند آمد، چونکه گفتند، ما را پادشاهی بده تا بر ما حکومت نماید. و سموئیل نزد خداوند دعا کرد.
\v 7 و خداوند به سموئیل گفت، آواز قوم را در هر چه به تو گفتند بشنو، زیرا که تو را ترک نکردند بلکه مرا ترک کردند تا بر ایشان پادشاهی ننمایم.
\v 8 بر حسب همۀ اعمالی که از روزی که ایشان را از مصر بیرون آوردم، بجاآوردند و مرا ترک نموده، خدایان غیر را عبادت نمودند، پس با تو نیز همچنین رفتار می‌نمایند.
\v 9 پس الآن آواز ایشان را بشنو لکن بر ایشان به تأکید شهادت بده، و ایشان را از رسم پادشاهی که بر ایشان حکومت خواهد نمود، مطلع ساز.
\v 10 و سموئیل تمامی سخنان خداوند را به قوم که از او پادشاه خواسته بودند، بیان کرد.
\v 11 و گفت، رسم پادشاهی که بر شما حکم خواهد نمود این است که پسران شما را گرفته، ایشان را بر ارابه ها و سواران خود خواهد گماشت و پیش ارابه هایش خواهند دوید.
\v 12 و ایشان را سرداران هزاره و سرداران پنجاهه برای خود خواهدساخت، و بعضی را برای شیار کردن زمینش و درویدن محصولش و ساختن آلات جنگش و اسباب ارابه هایش تعیین خواهد نمود.
\v 13 و دختران شما را برای عطرکشی و طباخی و خبازی خواهد گرفت.
\v 14 و بهترین مزرعه ها و تاکستانها و باغات زیتون شما را گرفته، به خادمان خود خواهد داد.
\v 15 و عشر زراعات و تاکستانهای شما را گرفته، به خواجه سرایان و خادمان خود خواهد داد.
\v 16 و غلامان و کنیزان و نیکوترین جوانان شما را و الاغهای شما را گرفته، برای کار خود خواهد گماشت.
\v 17 و عشر گله های شما را خواهد گرفت و شما غلام او خواهید بود.
\v 18 و در آن روز از دست پادشاه خود که برای خویشتن برگزیده اید فریاد خواهید کرد و خداوند در آن روز شما را اجابت نخواهد نمود.
\v 19 امّا قوم از شنیدن قول سموئیل ابا نمودند و گفتند، نی بلکه می‌باید بر ما پادشاهی باشد.
\v 20 تا ما نیز مثل سایر امّتها باشیم و پادشاه ما بر ما داوری کند، و پیش روی ما بیرون رفته، در جنگهای ما برای ما بجنگد.
\v 21 و سموئیل تمامی سخنان قوم را شنیده، آنها را به سمع خداوند رسانید.
\v 22 و خداوند به سموئیل گفت، آواز ایشان را بشنو و پادشاهی بر ایشان نصب نما. پس سموئیل به مردمان اسرائیل گفت، شما هرکس به شهر خود بروید.
\c 9
\p
\v 1 و مردی بود از بنیامین که اسمش قَیس بن اَبیئیل بن صرور بن بَکُورَت بن افیح بود؛ و او پسر مرد بنیامینی و مردی زورآور مقتدر بود.
\v 2 و او را پسری شاؤل نام، جوانی خوش اندام بود که در میان بنیاسرائیل کسی از او خوش اندامّتر نبود که از کتفش تا به بالا از تمامی قوم بلندتر بود.
\v 3 و الاغهای قَیس پدر شاؤل گُم شد. پس قَیس به پسر خود شاؤل گفت، الآن یکی از جوانان خود را با خود گرفته، برخیز و رفته، الاغها را جستجو نما.
\v 4 پس از کوهستان افرایم گذشته، و از زمین شَلِیشَه عبور نموده، آنها را نیافتند. و از زمین شَعْلیم گذشتند و نبود و از زمین بنیامین گذشته، آنها را نیافتند.
\v 5 و چون به زمین صُوف رسیدند، شاؤل به خادمی که همراهش بود، گفت، بیا برگردیم، مبادا پدرم از فکر الاغها گذشته، به فکر ما افتد.
\v 6 او در جواب وی گفت، اینک مرد خدایی در این شهر است و او مردی مکرّم است و هر چه می‌گوید البتّه واقع میشود. الآن آنجا برویم؛ شاید از راهی که باید برویم ما را اطّلاع بدهد.
\v 7 شاؤل به خادمش گفت، اینک اگر برویم، چه چیز برای آن مرد ببریم؟ زیرا نان از ظروف ما تمام شده، و هدیه ای نیست که به آن مرد خدا بدهیم. پس چه چیز داریم؟
\v 8 و آن خادم باز در جواب شاؤل گفت که اینک در دستم ربع مثقال نقره است. آن را به مرد خدا میدهم تا راه ما را به ما نشان دهد.
\v 9 در زمان سابق چون کسی در اسرائیل برای درخواست کردن از خدا می‌رفت، چنین می‌گفت، بیایید تا نزد رائی برویم. زیرا نبی امروز را سابق رائی می‌گفتند.
\v 10 و شاؤل به خادم خود گفت، سخن تو نیکوست. بیا برویم. پس به شهری که مرد خدا در آن بود، رفتند.
\v 11 و چون ایشان به فراز شهر بالا می‌رفتند، دختران چند یافتند که برای آب کشیدن بیرون می‌آمدند و به ایشان گفتند، آیا رائی در اینجاست؟
\v 12 در جواب ایشان گفتند، بلی اینک پیش روی شماست. حال بشتابید زیرا امروز به شهر آمده است چونکه امروز قوم را در مکان بلند قربانی هست.
\v 13 به مجرد ورود شما به شهر، قبل از آنکه به مکان بلند برای خوردن بیایید، به او خواهید برخورد زیرا که تا او نیاید قوم غذا نخواهند خورد، چونکه او میباید اوّل قربانی را برکت دهد و بعد از آن دعوت شدگان بخورند. پس اینک بروید زیرا که الآن او را خواهید یافت.
\v 14 پس به شهر رفتند و چون داخل شهر می‌شدند، اینک سموئیل به مقابل ایشان بیرون آمد تا به مکان بلند برود.
\v 15 و یک روز قبل از آمدنِ شاؤل، خداوند بر سموئیل کشف نموده، گفت،
\v 16 فردا مثل این وقت شخصی را از زمین بنیامین نزد تو میفرستم؛ او را مسح نما تا بر قوم من اسرائیل رئیس باشد، و قوم مرا از دست فلسطینیان رهایی دهد. زیرا که بر قوم خود نظر کردم چونکه تضرع ایشان نزد من رسید.
\v 17 و چون سموئیل شاؤل را دید، خداوند او را گفت، اینک این است شخصی که دربارهٔاش به تو گفتم که بر قوم من حکومت خواهد نمود.
\v 18 و شاؤل در میان دروازه به سموئیل نزدیک آمده، گفت، مرا بگو که خانۀ رائی کجاست؟
\v 19 سموئیل در جواب شاؤل گفت، من رائی هستم. پیش من به مکان بلند برو زیرا که شما امروز با من خواهید خورد، و بامدادان تو را رها کرده، هرچه در دل خود داری برای تو بیان خواهم کرد.
\v 20 و امّا الاغهایت که سه روز قبل از این گم شده است، دربارۀ آنها فکر مکن زیرا پیدا شده است؛ و آرزوی تمامی اسرائیل بر کیست؟ آیا بر تو و بر تمامی خاندان پدر تو نیست؟
\v 21 شاؤل در جواب گفت، آیا من بنیامینی و از کوچکترین اسباط بنی اسرائیل نیستم؟ و آیا قبیلۀ من از جمیع قبایل سبط بنیامین کوچکتر نیست؟ پس چرا مثل این سخنان به من می‌گویی؟
\v 22 و سموئیل شاؤل و خادمش را گرفته، ایشان را به مهمانخانه آورد و بر صدر دعوت شدگان که قریب به سی نفر بودند، جا داد.
\v 23 و سموئیل به طباخ گفت، قسمتی را که به تو دادم و دربارهٔ اش به تو گفتم که پیش خود نگاهدار، بیاور.
\v 24 پس طباخ ران را با هرچه بر آن بود، گرفته، پیش شاؤل گذاشت و سموئیل گفت، اینک آنچه نگاهداشته شده است، پیش خود بگذار و بخور زیرا که تا زمان معیّن برای تو نگاه داشته شده است، از وقتی که گفتم از قوم وعده بخواهم. و شاؤل در آن روز با سموئیل غذا خورد.
\v 25 و چون ایشان از مکان بلند به شهر آمدند، او با شاؤل بر پشت بام گفتگو کرد.
\v 26 و صبح زود برخاستند و نزد طلوع فجر، سموئیل شاؤل را به پشت بام خوانده، گفت، برخیز تا تو را روانه نمایم. پس شاؤل برخاست و هر دو ایشان، او و سموئیل بیرون رفتند.
\v 27 و چون ایشان به کنار شهر رسیدند، سموئیل به شاؤل گفت، خادم را بگو که پیش ما برود. (و او پیش رفت.) و امّا تو الآن بایست تا کلام خدا را به تو بشنوانم.
\c 10
\p
\v 1 پس سموئیل ظرف روغن را گرفته، بر سر وی ریخت و او را بوسیده، گفت، آیا این نیست که خداوند تو را مسح کرد تا بر میراث او حاکم شوی؟
\v 2 امروز بعد از رفتنت از نزد من دو مرد، نزد قبر راحیل به سرحد بنیامین در صَلْصَح خواهی یافت، و تو را خواهند گفت، الاغهایی که برای جستن آنها رفته بودی، پیدا شده است و اینک پدرت فکر الاغها را ترک کرده، به فکر شما افتاده است، و می‌گوید به جهت پسرم چه کنم.
\v 3 چون از آنجا پیش رفتی و نزد بلوط تابور رسیدی، در آنجا سه مرد خواهی یافت که به حضور خدا به بیت ئیل میروند که یکی از آنها سه بزغاله دارد، و دیگری سه قرص نان، و سومی یک مشگ شراب.
\v 4 و سلامتی تو را خواهند پرسید و دو نان به تو خواهندداد که از دست ایشان خواهی گرفت.
\v 5 بعد از آن به جِبْعۀ خدا که در آنجا قراول فلسطینیان است خواهی آمد؛ و چون در آنجا نزدیک شهر برسی، گروهی از انبیا که از مکان بلند به زیر می‌آیند و در پیش ایشان چنگ و دف و نای و بربط بوده، نبوّت میکنند، به تو خواهند برخورد.
\v 6 و روح خداوند بر تو مستولی شده، با ایشان نبوّت خواهی نمود، و به مرد دیگر متبدل خواهی شد.
\v 7 و هنگامی که این علامات به تو رونماید، هرچه دستت یابد بکن زیرا خدا با توست.
\v 8 و پیش من به جِلْجال برو و اینک من برای گذرانیدن قربانی‌های سوختنی و ذبح نمودن ذبایح سلامتی نزد تو می‌آیم، و هفت روز منتظر باش تا نزد تو بیایم و تو را اعلام نمایم که چه باید کرد.
\v 9 و چون رو گردانید تا از نزد سموئیل برود، خدا او را قلب دیگر داد. و در آن روز جمیع این علامات واقع شد.
\v 10 و چون آنجا به جِبْعَه رسیدند، اینک گروهی از انبیا به وی برخوردند، و روح خدا بر او مستولی شده، در میان ایشان نبوّت می‌کرد.
\v 11 و چون همهٔ کسانی که او را پیشتر می‌شناختند، دیدند که اینک با انبیا نبوّت می‌کند، مردم به یکدیگر گفتند، این چیست که با پسر قَیس واقع شده است؟ آیا شاؤل نیز از جملۀ انبیا است؟
\v 12 و یکی از حاضرین در جواب گفت، امّا پدر ایشان کیست؟ از این جهت مَثَل شد که آیا شاؤل نیز از جملۀ انبیا است؟
\v 13 و چون از نبوّت کردن فارغ شد، به مکان بلند آمد.
\v 14 و عموی شاؤل به او و به خادمش گفت، کجا رفته بودید؟ او در جواب گفت، برای جستن الاغها؛ و چون دیدیم که نیستند، نزد سموئیل رفتیم.
\v 15 عموی شاؤل گفت، مرا بگو که سموئیل به شما چه گفت؟
\v 16 شاؤل به عموی خود گفت، ما را واضحاً خبر داد که الاغها پیدا شده است. لیکن دربارۀ امر سلطنت که سموئیل به او گفته بود، او را مخبر نساخت.
\v 17 و سموئیل قوم را در مِصْفَه به حضور خداوند خواند
\v 18 و به بنی اسرائیل گفت، یهُوَه، خدای اسرائیل، چنین می‌گوید، من اسرائیل را از مصر برآوردم، و شما را از دست مصریان و از دست جمیع ممالکی که بر شما ظلم نمودند،رهایی دادم.
\v 19 و شما امروز خدای خود را که شما را از تمامی بدیها و مصیبتهای شما رهانید، اهانت کرده، او را گفتید، پادشاهی بر ما نصب نما. پس الآن با اسباط و هزارههای خود به حضور خداوند حاضر شوید.
\v 20 و چون سموئیل جمیع اسباط اسرائیل را حاضر کرد، سبط بنیامین گرفته شد.
\v 21 و سبط بنیامین را با قبایل ایشان نزدیک آورد، و قبیلۀ مَطْرِی گرفته شد. و شاؤُل پسر قَیس گرفته شد، و چون او را طلبیدند، نیافتند.
\v 22 پس بار دیگر از خداوند سؤال کردند که آیا آن مرد به اینجا دیگر خواهد آمد؟ خداوند در جواب گفت، اینک او خود را در میان اسبابها پنهان کرده است.
\v 23 و دویده، او را از آنجا آوردند، و چون در میان قوم بایستاد، از تمامی قوم از کتف به بالا بلندتر بود.
\v 24 و سموئیل به تمامی قوم گفت، آیا شخصی را که خداوند برگزیده است، ملاحظه نمودید که در تمامی قوم مثل او کسی نیست؟ و تمامی قوم صدا زده، گفتند، پادشاه زنده بماند!
\v 25 پس سموئیل رسوم سلطنت را به قوم بیان کرده، در کتاب نوشت، و آن را به حضور خداوند گذاشت. و سموئیل هرکس از تمامی قوم را به خانه اش روانه نمود.
\v 26 و سموئیل نیز به خانۀ خود به جِبْعه رفت و فوجی از کسانی که خدا دل ایشان را برانگیخت، همراه وی رفتند.
\v 27 امّا بعضی پسران بلیعال گفتند، این شخص چگونه ما را برهاند؟ و او را حقیر شمرده، هدیه برایش نیاوردند. امّا او هیچ نگفت.
\c 11
\p
\v 1 و ناحاش عَمّونی برآمده، در برابر یابیش جِلْعاد اُردو زد؛ و جمیع اهل یابیش به ناحاش گفتند، با ما عهد ببند و تو را بندگی خواهیم نمود.
\v 2 ناحاش عَمّونی به ایشان گفت، به این شرط با شما عهد خواهم بست که چشمان راست جمیع شما کنده شود، و این را بر تمامی اسرائیل عار خواهم ساخت.
\v 3 و مشایخ یابیش به وی گفتند، ما را هفت روز مهلت بده تا رسولان به تمامی حدود اسرائیل بفرستیم، و اگر برای ما رهاننده ای نباشد، نزد تو بیرون خواهیم آمد.
\v 4 پس رسولان به جِبْعَه شاؤل آمده، این سخنان را به گوش قوم رسانیدند، و تمامی قوم آواز خود را بلند کرده، گریستند.
\v 5 و اینک شاؤل در عقب گاوان از صحرا می‌آمد، و شاؤل گفت، قوم را چه شده است که میگریند؟ پس سخنان مردان یابیش را به او باز گفتند.
\v 6 و چون شاؤل این سخنان را شنید روح خدا بر وی مستولی گشته، خشمش به شدت افروخته شد.
\v 7 پس یک جفت گاو را گرفته، آنها را پاره پاره نمود و به دست قاصدان به تمامی حدود اسرائیل فرستاده، گفت، هر که در عقب شاؤل و سموئیل بیرون نیاید، به گاوان او چنین کرده شود. آنگاه ترس خداوند بر قوم افتاد که مثل مرد واحد بیرون آمدند.
\v 8 و ایشان را در بازَق شمرد و بنی اسرائیل سیصد هزار نفر و مردان یهودا سی هزار بودند.
\v 9 پس به رسولانی که آمده بودند گفتند، به مردمان یابیش جِلْعاد چنین گویید، فردا وقتی که آفتاب گرم شود، برای شما خلاصی خواهد شد. و رسولان آمده، به اهل یابیش خبر دادند، پس ایشان شاد شدند.
\v 10 و مردان یابیش گفتند، فردا نزد شما بیرون خواهیم آمد تا هرچه در نظرتان پسند آید به ما بکنید.
\v 11 و در فردای آن روز شاؤل قوم را به سه فرقه تقسیم نمود و ایشان در پاس صبح به میان لشکرگاه آمده، عمونیان را تا گرم شدن آفتاب میزدند، و باقیماندگان پراکنده شدند به حدی که دو نفر از ایشان در یک جا نماندند.
\v 12 و قوم به سموئیل گفتند، کیست که گفته است آیا شاؤل بر ما سلطنت نماید؟ آن کسان را بیاورید تا ایشان را بکشیم.
\v 13 امّا شاؤل گفت، کسی امروز کشته نخواهد شد زیرا که خداوند امروز در اسرائیل نجات به عمل آوردهاست.
\v 14 و سموئیل به قوم گفت، بیایید تا به جِلْجال برویم و سلطنت را در آنجا از سر نو برقرار کنیم.
\v 15 پس تمامی قوم به جِلْجال رفتند، و آنجا در جِلْجال، شاؤل را به حضور خداوند پادشاه ساختند، و در آنجا ذبایح سلامتی به حضور خداوند ذبح نموده، شاؤل و تمامی مردمان اسرائیل در آنجا شادی عظیم نمودند.
\c 12
\p
\v 1 و سموئیل به تمامی اسرائیل گفت، اینک قول شما را در هرآنچه به من گفتید، شنیدم و پادشاهی بر شما نصب نمودم.
\v 2 و حال اینک پادشاه پیش روی شما راه میرود و من پیر و مو سفید شده ام؛ و اینک پسران من با شما میباشند، و من از جوانی ام تا امروز پیش روی شما سلوک نموده ام.
\v 3 اینک من حاضرم؛ پس به حضور خداوند و مسیح او بر من شهادت دهید که گاو که را گرفتم و الاغ که را گرفتم و بر که ظلم نموده، که را ستم کردم و از دست که رشوه گرفتم تا چشمان خود را به آن کور سازم و آن را به شما رّد نمایم.
\v 4 گفتند، بر ما ظلم نکرده ای و بر ماستم ننموده ای و چیزی از دست کسی نگرفته ای.
\v 5 به ایشان گفت،  خداوند بر شما شاهد است و مسیح او امروز شاهد است که چیزی در دست من نیافته اید. گفتند، او شاهد است.
\v 6 و سموئیل به قوم گفت،  خداوند است که موسی و هارون را مقیم ساخت و پدران شما را از زمین مصر برآورد.
\v 7 پس الآن حاضر شوید تا به حضور خداوند با شما دربارۀ همۀ اعمال عادلۀ خداوند که با شما و با پدران شما عمل نمود، محاجه نمایم.
\v 8 چون یعقوب به مصر آمد و پدران شما نزد خداوند استغاثه نمودند، خداوند موسی و هارون را فرستاد که پدران شما را از مصر بیرون آورده، ایشان را در این مکان ساکن گردانیدند.
\v 9 و چون یهُوَه خدای خود را فراموش کردند ایشان را به دست سِیسَرا، سردار لشکر حاصور، و به دست فلسطینیان و به دست پادشاه موآب فروخت که با آنها جنگ کردند.
\v 10 پس نزد خداوند فریاد برآورده، گفتند گناه کرده ایم زیرا خداوند را ترک کرده، بَعْلیم و عَشْتاروت را عبادت نمودهایم؛ و حال ما را از دست دشمنان ما رهایی ده و تو را عبادت خواهیم نمود.
\v 11 پس خداوند یرُبَّعْل و بَدان و یفْتاح و سموئیل را فرستاده، شما را از دست دشمنان شما که در اطراف شما بودند، رهانید و در اطمینان ساکن شدید.
\v 12 و چون دیدید که ناحاش، پادشاه بنیعَمّون، بر شما می‌آید به من گفتید، نی بلکه پادشاهی بر ما سلطنت نماید، و حال آنکه یهُوَه، خدای شما، پادشاه شما بود.
\v 13 و الآن اینک پادشاهی که برگزیدید و او را طلبیدید. و همانا خداوند بر شما پادشاهی نصب نموده است.
\v 14 اگر از خداوند ترسیده، او را عبادت نمایید و قول او را بشنوید و از فرمان خداوند عصیان نورزید، و هم شما و هم پادشاهی که بر شما سلطنت می‌کند، یهُوَه، خدای خود را پیروی نمایید، خوب.
\v 15 و امّا اگر قول خداوند را نشنوید و از فرمان خداوند عصیان ورزید، آنگاه دست خداوند چنانکه به ضد پدران شما بود، به ضد شما نیز خواهدبود.
\v 16 پس الآن بایستید و این کار عظیم را که خداوند به نظر شما بجا می‌آورد، ببینید.
\v 17 آیا امروز وقت درو گندم نیست؟ از خداوند استدعا خواهم نمود و او رعدها و باران خواهد فرستاد تا بدانید و ببینید که شرارتی که از طلبیدن پادشاه برای خود نمودید در نظر خداوند عظیم است.
\v 18 پس سموئیل از خداوند استدعا نمود و خداوند در همان روز رعدها و باران فرستاد، و تمامی قوم از خداوند و سموئیل بسیار ترسیدند.
\v 19 و تمامی قوم به سموئیل گفتند، برای بندگانت از یهُوَه، خدای خود استدعا نما تا نمی‌ریم، زیرا که بر تمامی گناهان خود این بدی را افزودیم که برای خود پادشاهی طلبیدیم.
\v 20 و سموئیل به قوم گفت، مترسید! شما تمامی این بدی را کرده اید، لیکن از پیروی خداوند برنگردید، بلکه خداوند را به تمامی دل خود عبادت نمایید.
\v 21 و در عقب اباطیلی که منفعت ندارد و رهایی نتواند داد، چونکه باطل است، برنگردید.
\v 22 زیرا خداوند به خاطر نام عظیم خود قوم خود را ترک نخواهد نمود، چونکه خداوند را پسند آمد که شما را برای خود قومی سازد.
\v 23 و امّا من، حاشا از من که به خداوند گناه ورزیده، ترک دعا کردن برای شما نمایم، بلکه راه نیکو و راست را به شما تعلیم خواهم داد.
\v 24 لیکن از خداوند بترسید و او را به راستی به تمامی دل خود عبادت نمایید و در کارهای عظیمی که برای شما کرده است، تفکّر کنید.
\v 25 و امّا اگر شرارت ورزید، هم شما و هم پادشاه شما، هلاک خواهید شد.
\c 13
\p
\v 1 و شاؤل (سی) ساله بود که پادشاه شد.و چون دو سال بر اسرائیل سلطنت نموده بود،
\v 2 شاؤل به جهت خود سه هزار نفر از اسرائیل برگزید، و از ایشان دو هزار با شاؤل در مِخْماس و در کوه بیت ئیل بودند، و یک هزار با یوناتان در جِبْعه بنیامین. و امّا هرکس از بقیۀ قوم را به خیمه اش فرستاد.
\v 3 و یوناتان قراول فلسطینیان را که در جِبْعه بودند، شکست داد. و فلسطینیان این را شنیدند. و شاؤل در تمامی زمین کَرِنّا نواخته، گفت که ای عبرانیان بشنوید!
\v 4 و چون تمامی اسرائیل شنیدند که شاؤل قراول فلسطینیان را شکست داده است، و اینکه اسرائیل نزد فلسطینیان مکروه شده اند، قوم نزد شاؤل در جِلْجال جمع شدند.
\v 5 و فلسطینیان سی هزار ارابه و شش هزار سوار و خلقی را که مثل ریگ کنارۀ دریا بیشمار بودند، جمع کردند تا با اسرائیل جنگ نمایند، و برآمده، در مِخْماس به طرف شرقی بیتآوَن اُردو زدند.
\v 6 و چون اسرائیلیان را دیدند که در تنگی هستند زیرا که قوم مضطرب بودند، پس ایشان خود را در مغاره ها و بیشه ها و گَریوه ها و حفره ها و صخره ها پنهان کردند.
\v 7 و بعضی از عبرانیان از اُردُن به زمین جاد و جِلْعاد عبور کردند. و شاؤل هنوز در جِلْجال بود و تمامی قوم در عقب اولرزان بودند.
\v 8 پس هفت روز موافق وقتی که سموئیل تعیین نموده بود، درنگ کرد. امّا سموئیل به جِلْجال نیامد و قوم از او پراکنده می‌شدند.
\v 9 و شاؤل گفت، قربانی سوختنی و ذبایح سلامتی را نزد من بیاورید. و قربانی سوختنی را گذرانید.
\v 10 و چون از گذرانیدن قربانی سوختنی فارغ شد، اینک سموئیل برسید و شاؤل به جهت تحیّتش، به استقبال وی بیرون آمد.
\v 11 و سموئیل گفت، چه کردی؟ شاؤل گفت، چون دیدم که قوم از نزد من پراکنده می‌شوند و تو در روزهای معیّن نیامدی و فلسطینیان در مِخْماس جمع شده اند،
\v 12 پس گفتم، الآن فلسطینیان بر من در جِلْجال فرود خواهند آمد، و من رضامندی خداوند را نطلبیدم. پس خویشتن را مجبور ساخته، قربانی سوختنی را گذرانیدم.
\v 13 و سموئیل به شاؤل گفت، احمقانه عمل نمودی و امری که یهُوَه خدایت به تو امر فرموده است، بجا نیاوردی، زیرا که حال خداوند سلطنت تو را بر اسرائیل تا به ابد برقرار می‌داشت.
\v 14 لیکن الآن سلطنت تو استوار نخواهد ماند و خداوند به جهت خویش مردی موافق دل خود طلب نموده است، و خداوند او را مأمور کرده است که پیشوای قوم وی باشد، چونکه تو فرمان خداوند را نگاه نداشتی.
\v 15 و سموئیل برخاسته، از جِلْجال به جِبْعَه بنیامین آمد. و شاؤل قومی را که همراهش بودند به قدر ششصد نفر سان دید.
\v 16 و شاؤل و پسرش یوناتان و قومی که با ایشان حاضر بودند در جِبْعه بنیامین ماندند، و فلسطینیان در مِخْماس اردو زدند.
\v 17 وتاراج کنندگان از اُردوی فلسطینیان در سه فرقه بیرون آمدند که یک فرقه از ایشان به راه عُفْرَه به زمین شُوعال توجّه نمودند.
\v 18 و فرقۀ دیگر به راه بیت حُورون میل کردند. و فرقۀ سوم به راه حدی که مشرف بر درّۀ صَبُوعیم به جانب بیابان است، توجّه نمودند.
\v 19 و در تمام زمین اسرائیل آهنگری یافت نمی‌شد، زیرا که فلسطینیان می‌گفتند، مبادا عبرانیان برای خود شمشیر یا نیزه بسازند.
\v 20 و جمیع اسرائیلیان نزد فلسطینیان فرود می‌آمدند تا هر کس بیل و گاوآهن و تبر و داس خود را تیز کند.
\v 21 امّا به جهت بیل و گاوآهن و چنگال سه دندانه و تبر و برای تیز کردن آهن گاوران سوهان داشتند.
\v 22 و در روز جنگ، شمشیر و نیزه در دست تمامی قومی که با شاؤل و یوناتان بودند یافت نشد، امّا نزد شاؤل و پسرش یوناتان بود.
\v 23 و قراول فلسطینیان به معبر مِخْماس بیرون آمدند.
\c 14
\p
\v 1 و روزی واقع شد که یوناتان پسر شاؤل به جوان سلاحدار خود گفت، بیا تا به قراول فلسطینیان که به آن طرفند بگذریم. امّا پدر خود را خبر نداد.
\v 2 و شاؤل در کنارۀ جِبْعَه زیر درخت اناری که در مِغْرُون است، ساکن بود و قومی که همراهش بودند، تخمیناً ششصد نفر بودند.
\v 3 و اِخَیا ابن اَخیطوب برادر اِیخابُود بنفینَحاس بن عیلی، کاهن خداوند ، در شیلوه با ایفود ملبس شده بود، و قوم از رفتن یوناتان خبر نداشتند.
\v 4 و در میان معبرهایی که یوناتان میخواست از آنها نزد قراول فلسطینیان بگذرد، یک صخرۀ تیز به این طرف و یک صخرۀ تیز به آن طرف بود، که اسم یکی بوصیص و اسم دیگری سِنَه بود.
\v 5 و یکی از این صخره ها به طرف شمال در برابر مِخْماس ایستاده بود، و دیگری به طرف جنوب در برابر جِبْعه.
\v 6 و یوناتان به جوان سلاحدار خود گفت، بیا نزد قراول این نامختونان بگذریم؛ شاید خداوند برای ما عمل کند، زیرا که خداوند را از رهانیدن با کثیر یا با قلیل مانعی نیست.
\v 7 و سلاحدارش به وی گفت، هر چه در دلت باشد، عمل نما. پیش برو؛ اینک من موافق رأی تو با تو هستم.
\v 8 و یوناتان گفت، اینک ما به طرف این مردمان گذر نماییم و خود را به آنها ظاهر سازیم،
\v 9 اگر به ما چنین گویند، بایستید تا نزد شما برسیم، آنگاه در جای خود خواهیم ایستاد و نزد ایشان نخواهیم رفت.
\v 10 امّا اگر چنین گویند که نزد ما برآیید، آنگاه خواهیم رفت زیرا خداوند ایشان را به دست ما تسلیم نموده است؛ و به جهت ما، این علامت خواهد بود.
\v 11 پس هر دو ایشان خویشتن را به قراول فلسطینیان ظاهر ساختند و فلسطینیان گفتند، اینک عبرانیان از حفره هایی که خود را در آنها پنهان ساخته اند، بیرون می‌آیند.
\v 12 و قراولان، یوناتان و سلاحدارش را خطاب کرده، گفتند، نزد ما برآیید تا چیزی به شما نشان دهیم. و یوناتان به سلاحدار خود گفت که در عقب من بیا زیرا خداوند ایشان را به دست اسرائیل تسلیم نموده است.
\v 13 و یوناتان به دست و پای خود نزد ایشان بالا رفت و سلاحدارش در عقب وی، و ایشان پیش روی یوناتان افتادند و سلاحدارش در عقب اومی کُشت.
\v 14 و این کشتار اوّل که یوناتان و سلاحدارش کردند به قدر بیست نفر بود در قریب نصف شیار یک جفت گاو زمین.
\v 15 و در اردو و صحرا و تمامی قوم تزلزل در افتاد و قراولان و تاراجکنندگان نیز لرزان شدند و زمین متزلزل شد، پس تزلزل عظیمی واقع گردید.
\v 16 و دیده بانان شاؤل در جِبْعه بنیامین نگاه کردند و اینک آن انبوه گداخته شده، به هر طرف پراکنده می‌شدند.
\v 17 و شاؤل به قومی که همراهش بودند، گفت، الآن تفحّص کنید و ببینید از ما که بیرون رفته است؟ پس تفحّص کردند که اینک یوناتان و سلاحدارش حاضر نبودند.
\v 18 و شاؤل به اَخِیا گفت، تابوت خدا را نزدیک بیاور. زیرا تابوت خدا در آن وقت همراه بنی اسرائیل بود.
\v 19 و واقع شد چون شاؤل با کاهن سخن می‌گفت که اغتشاش در اُردوی فلسطینیان زیاده و زیاده میشد، و شاؤل به کاهن گفت، دست خود را نگاهدار.
\v 20 و شاؤل و تمامی قومی که با وی بودند جمع شده، به جنگ آمدند، و اینک شمشیر هر کس به ضد رفیقش بود و قتال بسیار عظیمی بود.
\v 21 و عبرانیانی که قبل از آن با فلسطینیان بودند و همراه ایشان از اطراف به اُردو آمده بودند، ایشان نیز نزد اسرائیلیانی که با شاؤل و یوناتان بودند، برگشتند.
\v 22 و تمامی مردان اسرائیل نیز که خود را در کوهستان افرایم پنهان کرده بودند، چون شنیدند که فلسطینیان منهزم شده اند، ایشان را در جنگ تعاقب نمودند.
\v 23 پس خداوند در آن روز اسرائیل را نجات داد و جنگ تا بیتآوَن رسید.
\v 24 و مردان اسرائیل آن روز در تنگی بودند زیرا که شاؤل قوم را قسم داده، گفته بود، تا من از دشمنان خود انتقام نکشیده باشم، ملعون باد کسی که تا شام طعام بخورد. و تمامی قوم طعام نچشیدند.
\v 25 و تمامی قوم به جنگلی رسیدند که در آنجا عسل بر روی زمین بود.
\v 26 و چون قوم به جنگل داخل شدند، اینک عسل می‌چکید امّا احدی دست خود را به دهانش نبرد زیرا قوم از قَسَم ترسیدند.
\v 27 لیکن یوناتان هنگامی که پدرش به قوم قسم می‌داد، نشنیده بود؛ پس نوک عصایی را که در دست داشت دراز کرده، آن را به شان عسل فرو برد، و دست خود را به دهانش برده، چشمان او روشن گردید.
\v 28 و شخصی از قوم به او توجّه نموده، گفت، پدرت قوم را قسم سخت داده، گفت، ملعون باد کسی که امروز طعام خورد. و قوم بیتاب شده بودند.
\v 29 و یوناتان گفت، پدرم زمین را مضطرب ساخته است؛ الآن ببینید که چشمانم چه قدر روشن شده است که اندکی از این عسل چشیده ام.
\v 30 و چه قدر زیاده اگر امروز قوم از غارت دشمنان خود که یافته اند بی ممانعت میخوردند، آیا قتال فلسطینیان بسیار زیاده نمی‌شد؟
\v 31 و در آن روز فلسطینیان را از مخماس تا اَیلُون منهزم ساختند و قوم بسیار بیتاب شدند.
\v 32 و قوم بر غنیمت حمله کرده، از گوسفندان و گاوان و گوساله ها گرفته، بر زمین کشتند و قوم آنها را با خون خوردند.
\v 33 و شاؤل را خبر داده، گفتند، اینک قوم به خداوند گناه ورزیده، با خون میخورند. گفت، شما خیانت ورزیده اید. امروز سنگی بزرگ نزد من بغلطانید.
\v 34 و شاؤل گفت، خود را در میان قوم منتشر ساخته، به ایشان بگویید، هر کس گاو خود و هر کس گوسفند خود را نزد من بیاورد و در اینجا ذبح نموده، بخورید و به خدا گناه نورزیده، با خون مخورید. و تمامی قوم در آن شب هر کس گاوش را با خود آورده، در آنجا ذبح کردند.
\v 35 و شاؤل مذبحی برای خداوند بنا کرد و این مذبح اوّل بود که برای خداوند بنا نمود.
\v 36 و شاؤل گفت، امشب در عقب فلسطینیان برویم و آنها را تا روشنایی صبح غارت کرده، از ایشان احدی را باقی نگذاریم. ایشان گفتند، هر چه در نظرت پسند آید بکن. و کاهن گفت، در اینجا به خدا تقرب بجوییم.
\v 37 و شاؤل از خدا سؤال نمود که آیا از عقب فلسطینیان برویم و آیا ایشان را به دست اسرائیل خواهی داد، امّا در آن روز او را جواب نداد.
\v 38 آنگاه شاؤل گفت، ای تمامی رؤسای قوم به اینجا نزدیک شوید و بدانید و ببینید که امروز این گناه در چه چیز است.
\v 39 زیرا قسم به حیات خداوند رهانندۀ اسرائیل که اگر در پسرم یوناتان هم باشد، البتّه خواهد مرد. لیکن از تمامی قوم احدی به او جواب نداد.
\v 40 پس به تمامی اسرائیل گفت، شما به یک طرف باشید و من با پسر خود یوناتان به یک طرف باشیم. و قوم به شاؤل گفتند، هر چه در نظرت پسند آید، بکن.
\v 41 و شاؤل به یهُوَه، خدای اسرائیل گفت، قرعه ای راست بده. پس یوناتان و شاؤل گرفته شدند و قوم رها گشتند.
\v 42 و شاؤل گفت، در میان من و پسرم یوناتان قرعه بیندازید. و یوناتان گرفته شد.
\v 43 و شاؤل به یوناتان گفت، مرا خبر ده که چه کرده ای؟ و یوناتان به او خبر داده، گفت، به نوک عصایی که در دست دارم اندکی عسل چشیدم. و اینک باید بمیرم؟
\v 44 و شاؤل گفت، خدا چنین بلکه زیاده از این بکند ای یوناتان! زیرا البتّه خواهی مُرد.
\v 45 امّا قوم به شاؤل گفتند، آیا یوناتان که نجات عظیم را در اسرائیل کرده است، باید بمیرد؟ حاشا! قسم به حیات خداوند که مویی از سرش به زمین نخواهد افتاد زیرا که امروز با خدا عمل نموده است. پس قوم یوناتان را خلاص نمودند که نمُرد.
\v 46 و شاؤل از تعاقب فلسطینیان باز آمد و فلسطینیان به جای خود رفتند.
\v 47 و شاؤل عنانِ سلطنت اسرائیل را به دست گرفت و با جمیع دشمنان اطراف خود، یعنی با موآب و بنیعَمّون و اَدوم و مُلوک صُوبَه و فلسطینیان جنگ کرد و به هر طرف که توجّه می‌نمود، غالب میشد.
\v 48 و به دلیری عمل می‌نمود و عمالیقیان را شکست داده، اسرائیل را از دست تاراج کنندگان ایشان رهانید.
\v 49 و پسران شاؤل، یوناتان و یشوِی و مَلْکیشو بودند. و اسمهای دخترانش این است، اسم نخستزادهاش میرَب و اسم کوچک میکال.
\v 50 و اسم زن شاؤل اَخینوعام، دختر اَخیمَعاص، بود و اسم سردار لشکرش اَبْنِیر بن نِیر، عموی شاؤل بود.
\v 51 و قَیس پدر شاؤل بود و نِیر پدر اَبْنِیر و پسر اَبیئیل بود.
\v 52 و در تمامی روزهای شاؤل با فلسطینیان جنگ سخت بود و هر صاحب قوّت و صاحب شجاعت که شاؤل میدید، او را نزد خود می‌آورد.
\c 15
\p
\v 1 و سموئیل به شاؤل گفت،  خداوند مرا فرستاد که ترا مسح نمایم تا بر قوم او اسرائیل پادشاه شوی. پس الآن آواز کلام خداوند را بشنو.
\v 2 یهُوَه صبایوت چنین می‌گوید، آنچه عمالیق به اسرائیل کرد، بخاطر داشته ام که چگونه هنگامی که از مصر برمی‌آمد، با او در راه مقاومت کرد.
\v 3 پس الآن برو و عمالیق را شکست داده، جمیع مایملک ایشان را بالکل نابود ساز، و بر ایشان شفقت مفرما بلکه مرد و زن و طفل و شیرخواره و گاو و گوسفند و شتر و الاغ را بکُش.
\v 4 پس شاؤل قوم را طلبید و از ایشان دویست هزار پیاده و ده هزار مرد از یهودا در طَلایم سان دید.
\v 5 و شاؤل به شهر عمالیق آمده، در وادی کمین گذاشت.
\v 6 و شاؤل به قینیان گفت، بروید و برگشته، از میان عَمالَقَه دور شوید، مبادا شما را با ایشان هلاک سازم و حال آنکه شما با همۀ بنی اسرائیل هنگامی که از مصر برآمدند، احسان نمودید. پس قینیان از میان عَمالَقَه دور شدند.
\v 7 و شاؤل عَمالَقَه را از حَوِیلَه تا شور که در برابر مصر است، شکست داد.
\v 8 و اَجاج پادشاه عَمالیق را زنده گرفت و تمامی خلق را به دم شمشیر، بالکل هلاک ساخت.
\v 9 و امّا شاؤل و قومْ اجاج را و بهترین گوسفندان و گاوان و پرواریها و برّه ها و هر چیز خوب را دریغ نموده، نخواستند آنها را هلاک سازند. لیکن هر چیز خوار و بی قیمت را بالکل نابود ساختند.
\v 10 و کلام خداوند بر سموئیل نازل شده، گفت،
\v 11 پشیمان شدم که شاؤل را پادشاه ساختم زیرا از پیروی من برگشته، کلام مرا بجانیاورده است. و سموئیل خشمناک شده، تمامی شب نزد خداوند فریاد برآورد.
\v 12 و بامدادان سموئیل برخاست تا شاؤل را ملاقات نماید و سموئیل را خبر داده، گفتند که شاؤل به کَرْمَل آمد و اینک به جهت خویشتن ستونی نصب نمود و دور زده، گذشت و در جِلْجال فرود آمده است.
\v 13 و چون سموئیل نزد شاؤل رسید، شاؤل به او گفت، برکت خداوند بر تو باد! من فرمان خداوند را بجا آوردم.
\v 14 سموئیل گفت، پس این صدای گوسفندان در گوش من و بانگ گاوان که من میشنوم چیست؟
\v 15 شاؤل گفت، اینها را از عَمالَقَه آورده اند زیرا قوم بهترین گوسفندان و گاوان را دریغ داشتند تا برای یهُوَه خدایت قربانی نمایند، و بقیه را بالکل هلاک ساختیم.
\v 16 سموئیل به شاؤل گفت، تأمّل نما تا آنچه خداوند دیشب به من گفت به تو بگویم. او وی را گفت، بگو.
\v 17 و سموئیل گفت، هنگامی که تو در نظر خود کوچک بودی، آیا رئیس اسباط اسرائیل نشدی و آیا خداوند تو را مسح نکرد تا بر اسرائیل پادشاه شوی؟
\v 18 و خداوند تو را به راهی فرستاده، گفت، این عَمالَقَه گناهکار را بالکل هلاک ساز و با ایشان جنگ کن تا نابود شوند.
\v 19 پس چرا قول خداوند را نشنیدی بلکه بر غنیمت هجوم آورده، آنچه را که در نظر خداوند بد است عمل نمودی؟
\v 20 شاؤل به سموئیل گفت، قول خداوند را استماع نمودم و به راهی که خداوند مرا فرستاد، رفتم و اَجاج، پادشاه عَمالَقَه را آوردم و عَمالَقَه را بالکل هلاک ساختم.
\v 21 امّا قوم از غنیمت، گوسفندان و گاوان، یعنی بهترین آنچه حرام شده بود، گرفتند تا برای یهُوَه خدایت در جِلْجال قربانی بگذرانند.
\v 22 سموئیل گفت، آیا خداوند به قربانی‌های سوختنی و ذبایح خوشنود است یا به اطاعت فرمان خداوند ؟ اینک اطاعت از قربانی‌ها و گوش گرفتن از پیه قوچها نیکوتر است.
\v 23 زیرا که تمرّد مثل گناه جادوگری است و گردنکشی مثل بت پرستی و ترافیم است. چونکه کلام خداوند را ترک کردی، او نیز تو را از سلطنت رّد نمود.
\v 24 و شاؤل به سموئیل گفت، گناه کردم زیرا از فرمان خداوند و سخن تو تجاوز نمودم چونکه از قوم ترسیده، قول ایشان را شنیدم.
\v 25 پس حال تمنا اینکه گناه مرا عفو نمایی و با من برگردی تا خداوند را عبادت نمایم.
\v 26 سموئیل به شاؤل گفت، با تو برنمی گردم. چونکه کلام خداوند را ترک نموده ای، خداوند نیز تو را از پادشاه بودن بر اسرائیل رّد نموده است.
\v 27 و چون سموئیل برگشت تا روانه شود، او دامن جامۀ او را بگرفت که پاره شد.
\v 28 و سموئیل وی را گفت، امروز خداوند سلطنت اسرائیل را از تو پاره کرده، آن را به همسایه ات که از تو بهتر است، داده است.
\v 29 و نیز جلال اسرائیل دروغ نمی‌گوید، و تغییر به ارادۀ خود نمی‌دهد زیرا او انسان نیست که به ارادۀ خود تغییر دهد.
\v 30 گفت، گناه کرده ام، حال تمنا اینکه مرا به حضور مشایخ قومم و به حضور اسرائیل محترم داری و همراه من برگردی تا یهُوَه خدایت را عبادت نمایم.
\v 31 پس سموئیل در عقب شاؤل برگشت، و شاؤل خداوند را عبادت نمود.
\v 32 و سموئیل گفت، اجاج پادشاه عمالیق را نزد من بیاورید. و اجاج به خرمی نزد او آمد و اَجاج گفت، به درستی که تلخی موت گذشته است.
\v 33 و سموئیل گفت، چنانکه شمشیر تو زنان را بی اولاد کرده است، همچنین مادر تو از میان زنان، بی اولاد خواهد شد. و سموئیل اجاج را به حضور خداوند در جِلْجال پاره پاره کرد.
\v 34 و سموئیل به رامَه رفت و شاؤل به خانۀ خود به جِبْعه شاؤل برآمد.
\v 35 و سموئیل برای دیدن شاؤل تا روز وفاتش دیگر نیامد. امّا سموئیل برای شاؤل ماتم می‌گرفت، و خداوند پشیمان شده بود که شاؤل را بر اسرائیل پادشاه ساخته بود.
\c 16
\p
\v 1 و خداوند به سموئیل گفت، تا به کی تو برای شاؤل ماتم می‌گیری چونکه من او را از سلطنت نمودن بر اسرائیل رّد نمودم. پس حقّۀ خود را از روغن پر کرده، بیا تا تو را نزد یسّای بیت لحمی بفرستم، زیرا که از پسرانش پادشاهی برای خود تعیین نموده ام.
\v 2 سموئیل گفت، چگونه بروم؟ اگر شاؤل بشنود مرا خواهد کُشت. خداوند گفت، گوساله ای همراه خود ببر و بگو که به جهت گذرانیدن قربانی برای خداوند آمده ام.
\v 3 و یسّا را به قربانی دعوت نما، و من تو را اعلام می‌نمایم که چه باید بکنی، و کسی را که به تو امر نمایم برای من مسح نما.
\v 4 و سموئیل آنچه را که خداوند به او گفته بود بجا آورده، به بیت لحم آمد، و مشایخ شهر لرزان شده، به استقبال او آمدند، و گفتند، آیا با سلامتی می‌آیی؟
\v 5 گفت، با سلامتی به جهت قربانی گذرانیدن برای خداوند آمده ام. پس خود راتقدیس نموده، همراه من به قربانی بیایید. و او یسّا و پسرانش را تقدیس نموده، ایشان را به قربانی دعوت نمود.
\v 6 و واقع شد که چون آمدند، بر الیآب نظر انداخته، گفت، یقیناً مسیح خداوند به حضور وی است.
\v 7 امّا خداوند به سموئیل گفت، به چهره اش و بلندی قامّتش نظر منما زیرا او را رّد کرده ام، چونکه خداوند مثل انسان نمی‌نگرد، زیرا که انسان به ظاهر می‌نگرد و خداوند به دل می‌نگرد.
\v 8 و یسّا ابیناداب را خوانده، او را از حضور سموئیل گذرانید، و او گفت،  خداوند این را نیز برنگزیده است.
\v 9 و یسّا شَمّاه را گذرانید و او گفت،  خداوند این را نیز برنگزیده است.
\v 10 و یسّا هفت پسر خود را از حضور سموئیل گذرانید و سموئیل به یسّا گفت،  خداوند اینها را برنگزیده است.
\v 11 و سموئیل به یسّا گفت، آیا پسرانت تمام شدند. گفت، کوچکتر هنوز باقی است و اینک او گله را می‌چراند. و سموئیل به یسّا گفت، بفرست و او را بیاور، زیرا که تا او به اینجا نیاید نخواهیم نشست.
\v 12 پس فرستاده، او را آورد، و او سرخرو و نیکوچشم و خوش منظر بود. و خداوند گفت، برخاسته، او را مسح کن زیرا که همین است.
\v 13 پس سموئیل حُقّۀ روغن را گرفته، او را در میان برادرانش مسح نمود. و از آن روز به بعد روح خداوند بر داود مستولی شد. و سموئیل برخاسته، به رامه رفت.
\v 14 و روح خداوند از شاؤل دور شد، و روح بد از جانب خداوند او را مضطرب می‌ساخت.
\v 15 و بندگان شاؤل وی را گفتند، اینک روح بد ازجانب خدا تو را مضطرب می‌سازد.
\v 16 پس آقای ما بندگان خود را که به حضورت هستند امر فرماید تا کسی را که بر بربط نواختن ماهر باشد بجویند، و چون روح بد از جانب خدا بر تو بیاید به دست خود بنوازد، و تو را نیکو خواهد شد.
\v 17 و شاؤل به بندگان خود گفت، الآن کسی را که به نواختن ماهر باشد برای من پیدا کرده، نزد من بیاورید.
\v 18 و یکی از خادمانش در جواب وی گفت، اینک پسر یسّای بیت لحمی را دیدم که به نواختن ماهر و صاحب شجاعت و مرد جنگ آزموده و فصیح زبان و شخص نیکو صورت است و خداوند با وی می‌باشد.
\v 19 پس شاؤل قاصدان نزد یسّا فرستاده، گفت، پسرت داود را که با گوسفندان است، نزد من بفرست.
\v 20 آنگاه یسّا یک بار الاغ از نان و یک مشگ شراب و یک بزغاله گرفته، به دست پسر خود داود نزد شاؤل فرستاد.
\v 21 و داود نزد شاؤل آمده، به حضور وی ایستاد و او وی را بسیار دوست داشت و سلاحدار او شد.
\v 22 و شاؤل نزد یسّا فرستاده، گفت، داود نزد من بماند زیرا که به نظرم پسند آمد.
\v 23 و واقع میشد هنگامی که روح بد از جانب خدا بر شاؤل می‌آمد که داود بربط گرفته، به دست خود می‌نواخت، و شاؤل را راحت و صحّت حاصل می‌شد و روح بد از او می‌رفت.
\c 17
\p
\v 1 و فلسطینیان لشکر خود را برای جنگ جمع نموده، در سُوکُوه که در یهودیّه است، جمع شدند، و در میان سُوکُوه و عَزیقَه در اَفَسْدمّیم اردو زدند.
\v 2 و شاؤل و مردان اسرائیل جمع شده، در درّه ایلاه اُردو زده، به مقابلۀفلسطینیان صف آرایی کردند.
\v 3 و فلسطینیان بر کوه از یک طرف ایستادند، و اسرائیلیان بر کوه به طرف دیگر ایستادند، و درّه در میان ایشان بود.
\v 4 و از اُردوی فلسطینیان مرد مبارزی مسمّی به جُلْیات که از شهر جَتّ بود بیرون آمد، و قدش شش ذراع و یک وجب بود.
\v 5 و بر سر خود، خود برنجینی داشت و به زرۀ فلسی ملبس بود، و وزن زرهاش پنج هزار مثقال برنج بود.
\v 6 و بر ساقهایش ساقبندهای برنجین و در میان کتفهایش مزراق برنجین بود.
\v 7 و چوب نیزهاش مثل نورد جولاهگان و سرنیزهاش ششصد مثقال آهن بود، و سپردارش پیش او می‌رفت.
\v 8 و او ایستاده، افواج اسرائیل را صدا زد و به ایشان گفت، چرا بیرون آمده، صف آرایی نمودید؟ آیا من فلسطینی نیستم و شما بندگان شاؤل؟ برای خود شخصی برگزینید تا نزد من درآید.
\v 9 اگر او بتواند با من جنگ کرده، مرا بکشد، ما بندگان شما خواهیم شد، و اگر من بر او غالب آمده، او را بکشم شما بندگان ما شده، ما را بندگی خواهید نمود.
\v 10 و فلسطینی گفت، من امروز فوجهای اسرائیل را به ننگ می‌آورم. شخصی به من بدهید تا با هم جنگ نماییم.
\v 11 و چون شاؤل و جمیع اسرائیلیان این سخنان فلسطینی را شنیدند، هراسان شده، بسیار بترسیدند.
\v 12 و داود پسر آن مرد افراتی بیت لحم یهودا بود که یسّا نام داشت، و او را هشت پسر بود، و آن مرد در ایّام شاؤل در میان مردمان پیر و سالخورده بود.
\v 13 و سه پسر بزرگ یسّا روانه شده، در عقب شاؤل به جنگ رفتند. و اسم سه پسرش که به جنگ رفته بودند، نخستزاده اش اَلِیآب و دومش اَبِیناداب و سوم شَمّاه بود.
\v 14 و داود کوچکتر بود و آن سه بزرگ در عقب شاؤل رفته بودند.
\v 15 وداود از نزد شاؤل آمد و رفت می‌کرد تا گوسفندان پدر خود را در بیت لحم بچراند.
\v 16 و آن فلسطینی صبح و شام می‌آمد و چهل روز خود را ظاهر میساخت.
\v 17 و یسّا به پسر خود داود گفت، الآن به جهت برادرانت یک اِیفَه از این غلۀ برشته و این ده قرص نان را بگیر و به اردو نزد برادرانت بشتاب.
\v 18 و این ده قطعۀ پنیر را برای سردار هزارۀ ایشان ببر و از سلامتی برادرانت بپرس و از ایشان نشانی ای بگیر.
\v 19 و شاؤل و آنها و جمیع مردان اسرائیل در درۀ ایلاه بودند و با فلسطینیان جنگ می‌کردند.
\v 20 پس داود بامدادان برخاسته، گله را به دست چوپان واگذاشت و برداشته، چنانکه یسّا او را امر فرموده بود برفت، و به سنگر اردو رسید وقتی که لشکر به میدان بیرون رفته، برای جنگ نعره میزدند.
\v 21 و اسرائیلیان و فلسطینیان لشکر به مقابل لشکر صف آرایی کردند.
\v 22 و داود اسبابی را که داشت به دست نگاهبان اسباب سپرد و به سوی لشکر دویده، آمد و سلامتی برادران خود را بپرسید.
\v 23 و چون با ایشان گفتگو می‌کرد، اینک آن مرد مبارز فلسطینی جَتّی که اسمش جُلْیات بود، از لشکر فلسطینیان برآمده، مثل پیش سخن گفت و داود شنید.
\v 24 و جمیع مردان اسرائیل چون آن مرد را دیدند، از حضورش فرار کرده، بسیار ترسیدند.
\v 25 و مردان اسرائیل گفتند، آیا این مرد را که برمی آید، دیدید؟ یقیناً برای به ننگ آوردن اسرائیل برمی آید و هر که او را بکشد، پادشاه او را از مال فراوان دولتمند سازد، و دختر خود را به او دهد، و خانۀ پدرش را در اسرائیل آزاد خواهد ساخت.
\v 26 و داود کسانی را که نزد او ایستاده بودند خطاب کرده، گفت، به شخصی که این فلسطینی را بکُشد و این ننگ را از اسرائیل بردارد چه خواهد شد؟ زیرا که این فلسطینی نامختون کیست که لشکرهای خدای حیّ را به ننگ آورد؟
\v 27 و قوم او را به همین سخنان خطاب کرده، گفتند، به شخصی که او را بکشد، چنین خواهد شد.
\v 28 و چون با مردمان سخن می‌گفتند، برادر بزرگش اَلِیآب شنید و خشم اَلِیآب بر داود افروخته شده، گفت، برای چه اینجا آمدی و آن گلۀ قلیل را در بیابان نزد که گذاشتی؟ من تکبّر و شرارت دل تو را میدانم زیرا برای دیدن جنگ آمده ای.
\v 29 داود گفت، الآن چه کردم؟ آیا سببی نیست؟
\v 30 پس از وی به طرف دیگری رو گردانیده، به همین طور گفت و مردمان او را مثل پیشتر جواب دادند.
\v 31 و چون سخنانی که داود گفت، مسموع شد، شاؤل را مخبر ساختند و او وی را طلبید.
\v 32 و داود به شاؤل گفت، دل کسی به سبب او نیفتد. بنده ات میرود و با این فلسطینی جنگ می‌کند.
\v 33 شاؤل به داود گفت، تو نمی‌توانی به مقابل این فلسطینی بروی تا با وی جنگ نمایی زیرا که تو جوان هستی و او از جوانی اش مرد جنگی بوده است.
\v 34 داود به شاؤل گفت، بنده ات گلۀ پدر خود را می‌چرانید که شیر و خرسی آمده، برّه ای از گله ربودند.
\v 35 و من آن را تعاقب نموده، کشتم و از دهانش رهانیدم و چون به طرف من بلند شد، ریش او را گرفته، او را زدم و کشتم.
\v 36 بنده ات هم شیر و هم خرس را کشت؛ و این فلسطینی نامختون مثل یکی از آنها خواهد بود، چونکه لشکرهای خدای حیّ را به ننگ آورده است.
\v 37 و داود گفت،  خداوند که مرا ازچنگ شیر و از چنگ خرس رهانید، مرا از دست این فلسطینی خواهد رهانید. و شاؤل به داود گفت، برو و خداوند با تو باد.
\v 38 و شاؤل لباس خود را به داود پوشانید و خود برنجینی بر سرش نهاد و زره ای به او پوشانید.
\v 39 و داود شمشیرش را بر لباس خود بست و می‌خواست که برود زیرا که آنها را نیازموده بود. و داود به شاؤل گفت، با اینها نمی‌توانم رفت چونکه نیازموده ام. پس داود آنها را از بر خود بیرون آورد.
\v 40 و چوبدستی خود را به دست گرفته، پنج سنگ مالیده، از نهر سوا کرد، و آنها را در کیسۀ شبانی که داشت، یعنی در انبان خود گذاشت و فلاخنش را به دست گرفته، به آن فلسطینی نزدیک شد.
\v 41 و آن فلسطینی همی آمد تا به داود نزدیک شد و مردی که سپرش را برمی‌داشت پیش رویش می‌آمد.
\v 42 و فلسطینی نظر افکنده، داود را دید و او را حقیر شمرد زیرا جوانی خوشرو و نیکومنظر بود.
\v 43 و فلسطینی به داود گفت، آیا من سگ هستم که با چوبدستی نزد من می‌آیی؟ و فلسطینی داود را به خدایان خود لعنت کرد.
\v 44 و فلسطینی به داود گفت، نزد من بیا تا گوشت تو را به مرغان هوا و درندگان صحرا بدهم.
\v 45 داود به فلسطینی گفت، تو با شمشیر و نیزه و مزراق نزد من می‌آیی، امّا من به اسم یهُوَه صبایوت، خدای لشکرهای اسرائیل که او را به ننگ آورده ای نزد تو می‌آیم.
\v 46 و خداوند امروز تو را به دست من تسلیم خواهد کرد و تو را زده، سر تو را از تنت جدا خواهم کرد، و لاشه های لشکر فلسطینیان را امروز به مرغان هوا و درندگان زمین خواهم داد تا تمامی زمین بدانند که در اسرائیل خدایی هست.
\v 47 و تمامی این جماعت خواهند دانست که خداوند به شمشیر و نیزه خلاصی نمی‌دهد زیرا که جنگ از آن خداوند است و او شما را به دست ما خواهد داد.
\v 48 و چون فلسطینی برخاسته، پیش آمد و به مقابلۀ داود نزدیک شد، داود شتافته، به مقابلۀ فلسطینی به سوی لشکر دوید.
\v 49 و داود دست خود را به کیسه اش برد و سنگی از آن گرفته، از فلاخن انداخت و به پیشانی فلسطینی زد، و سنگ به پیشانی او فرو رفت که بر روی خود بر زمین افتاد.
\v 50 پس داود بر فلسطینی با فلاخن و سنگ غالب آمده، فلسطینی را زد و کشت و در دست داود شمشیری نبود.
\v 51 و داود دویده، بر آن فلسطینی ایستاد، و شمشیر او را گرفته، از غلافش کشید و او را کشته، سرش را با آن از تنش جدا کرد. و چون فلسطینیان، مبارز خود را کشته دیدند، گریختند.
\v 52 و مردان اسرائیل و یهودا برخاستند و نعره زده، فلسطینیان را تا جَتّ و تا دروازههای عَقْرُون تعاقب نمودند و مجروحان فلسطینیان به راه شَعَرَیم تا به جَتّ و عَقْرُون افتادند.
\v 53 و بنی اسرائیل از تعاقب نمودن فلسطینیان برگشتند و اُردوی ایشان را غارت نمودند.
\v 54 و داود سر فلسطینی را گرفته، به اورشلیم آورد امّا اسلحۀ او را در خیمۀ خود گذاشت.
\v 55 و چون شاؤلْ داود را دید که به مقابلۀ فلسطینی بیرون می‌رود، به سردار لشکرش اَبْنیر گفت، ای اَبْنیر، این جوان پسر کیست؟ اَبْنیرگفت، ای پادشاه به جان تو قَسَم که نمی‌دانم.
\v 56 پادشاه گفت، بپرس که این جوان پسر کیست.
\v 57 و چون داود از کشتن فلسطینی برگشت، اَبْنیر او را گرفته، به حضور شاؤل آورد، و سر آن فلسطینی در دستش بود.
\v 58 و شاؤل وی را گفت، ای جوان تو پسر کیستی؟ داود گفت، پسر بنده ات، یسّای بیت لحمی هستم.
\c 18
\p
\v 1 و واقع شد که چون از سخن گفتن با شاؤل فارغ شد، دل یوناتان بر دل داود چسبید، و یوناتان او را مثل جان خویش دوست داشت.
\v 2 و در آن روز شاؤل وی را گرفته، نگذاشت که به خانۀ پدرش برگردد.
\v 3 و یوناتان با داود عهد بست چونکه او را مثل جان خود دوست داشته بود.
\v 4 و یوناتان ردایی را که در برش بود، بیرون کرده، آن را به داود داد و رخت خود حتی شمشیر و کمان و کمربند خویش را نیز.
\v 5 و داود به هر جایی که شاؤل او را می‌فرستاد بیرون می‌رفت، و عاقلانه حرکت می‌کرد؛ و شاؤل او را بر مردان جنگی خود گماشت، و به نظر تمامی قوم و به نظر خادمان شاؤل نیز مقبول افتاد.
\v 6 و واقع شد هنگامی که داود از کشتن فلسطینی برمی گشت، چون ایشان می‌آمدند که زنان از جمیع شهرهای اسرائیل با دفّها و شادی و با آلات موسیقی سرود و رقص کنان به استقبال شاؤل پادشاه بیرون آمدند.
\v 7 و زنان لهو و لعب کرده، به یکدیگر می‌سراییدند و می‌گفتند، شاؤل هزاران خود را و داود ده هزاران خود را کشته است.
\v 8 و شاؤل بسیار غضبناک شد، و این سخن در نظرش ناپسند آمده، گفت، به داود ده هزاران دادند و به من هزاران دادند. پس غیر از سلطنت برایش چه باقی است؟
\v 9 و از آن روز به بعد شاؤل بر داود به چشم بد می‌نگریست.
\v 10 و در فردای آن روز، روح بد از جانب خدا بر شاؤل آمده، در میان خانه شوریده احوال گردید. و داود مثل هر روز به دست خود می‌نواخت و مزراقی در دست شاؤل بود.
\v 11 و شاؤل مزراق را انداخته، گفت، داود را تا به دیوار خواهم زد. امّا داود دو مرتبه از حضورش خویشتن را به کنار کشید.
\v 12 و شاؤل از داود میترسید زیرا خداوند با او بود و از شاؤل دور شده.
\v 13 پس شاؤل وی را از نزد خود دور کرد و او را سردار هزارۀ خود نصب نمود، و به حضور قوم خروج و دخول می‌کرد.
\v 14 و داود در همۀ رفتار خود عاقلانه حرکت می‌نمود، و خداوند با وی می‌بود.
\v 15 و چون شاؤل دید که او بسیار عاقلانه حرکت می‌کند، به سبب او هراسان می‌بود.
\v 16 امّا تمامی اسرائیل و یهودا داود را دوست می‌داشتند، زیرا که به حضور ایشان خروج و دخول می‌کرد.
\v 17 و شاؤل به داود گفت، اینک دختر بزرگ خود میرَب را به تو به زنی میدهم. فقط برایم شجاع باش و در جنگهای خداوند بکوش؛ زیرا شاؤل می‌گفت، دست من بر او دراز نشود بلکه دست فلسطینیان.
\v 18 و داود به شاؤل گفت، من کیستم و جان من و خاندان پدرم در اسرائیل چیست تا داماد پادشاه بشوم.
\v 19 و در وقتی که میرَب دختر شاؤل میبایست به داود داده شود، او به عَدْرِیئیلِ مَحولاتی به زنی داده شد.
\v 20 و میکال، دختر شاؤل، داود را دوست می‌داشت؛ و چون شاؤل را خبر دادند این امر وی را پسند آمد.
\v 21 و شاؤل گفت، او را به وی میدهم تا برایش دام شود و دست فلسطینیان بر او دراز شود. پس شاؤل به داود بار دوم گفت، امروز داماد من خواهی شد.
\v 22 و شاؤل خادمان خود را فرمود که در خفا با داود متکلّم شده، بگویید، اینک پادشاه از تو راضی است و خادمانش تو را دوست میدارند؛ پس الآن داماد پادشاه بشو.
\v 23 پس خادمان شاؤل این سخنان را به سمع داود رسانیدند و داود گفت، آیا در نظر شما داماد پادشاه شدن آسان است؟ و حال آنکه من مرد مسکین و حقیرم.
\v 24 و خادمان شاؤل او را خبر داده، گفتند که داود به این طور سخن گفته است.
\v 25 و شاؤل گفت، به داود چنین بگویید که پادشاه مِهر نمی‌خواهد جز صد قلفۀ فلسطینیان تا از دشمنان پادشاه انتقام کشیده شود. و شاؤل فکر کرد که داود را به دست فلسطینیان به قتل رساند.
\v 26 پس خادمانش داود را از این امر خبر دادند، و این سخن به نظر داود پسند آمد که داماد پادشاه بشود، و روزهای معیّن هنوز تمام نشده بود.
\v 27 پس داود برخاسته، با مردان خود رفت و دویست نفر از فلسطینیان را کشته، داود قلفه های ایشان را آورد و آنها را تماماً نزد پادشاه گذاشتند، تا داماد پادشاه بشود. و شاؤل دختر خود میکال را به وی به زنی داد.
\v 28 و شاؤل دید و فهمید که خداوند با داود است. و میکال دختر شاؤل او را دوست می‌داشت.
\v 29 و شاؤل از داود باز بیشتر ترسید، و شاؤل همۀ اوقات دشمن داود بود.
\v 30 و بعد از آن سرداران فلسطینیان بیرون آمدند؛ و هر دفعه که بیرون می‌آمدند داود ازجمیع خادمان شاؤل زیاده عاقلانه حرکت می‌کرد، و از این جهت اسمش بسیار شهرت یافت.
\c 19
\p
\v 1 و شاؤل به پسر خود یوناتان و به جمیع خادمان خویش فرمود تا داود را بکشند.
\v 2 امّا یوناتان پسر شاؤل به داود بسیار میل داشت، و یوناتان داود را خبر داده، گفت، پدرم شاؤل قصد قتل تو دارد. پس الآن تا بامدادان خویشتن را نگاهدار و در جایی مخفی مانده، خود را پنهان کن.
\v 3 و من بیرون آمده، به پهلوی پدرم در صحرایی که تو در آن می‌باشی خواهم ایستاد، و دربارۀ تو با پدرم گفتگو خواهم کرد و اگر چیزی ببینم، تو را اطّلاع خواهم داد.
\v 4 و یوناتان دربارۀ داود نزد پدر خود شاؤل به نیکویی سخن رانده، وی را گفت، پادشاه بر بندۀ خود داود گناه نکند زیرا که او به تو گناه نکرده است، بلکه اعمال وی برای تو بسیار نیکو بوده است.
\v 5 و جان خویش را به دست خود نهاده، آن فلسطینی را کشت و خداوند نجات عظیمی به جهت تمامی اسرائیل نمود و تو آن را دیده، شادمان شدی؛ پس چرا به خون بی تقصیری گناه کرده، داود را بی سبب بکشی.
\v 6 و شاؤل به سخن یوناتان گوش گرفت، و شاؤل قسم خورد که به حیات خداوند او کشته نخواهد شد.
\v 7 آنگاه یوناتان داود را خواند و یوناتان او را از همۀ این سخنان خبر داد و یوناتان داود را نزد شاؤل آورده، او مثل ایّام سابق در حضور وی می‌بود.
\v 8 و باز جنگ واقع شده، داود بیرون رفت و با فلسطینیان جنگ کرده، ایشان را به کشتار عظیمی شکست داد و از حضور وی فرار کردند.
\v 9 و روح بد از جانب خداوند بر شاؤل آمد و او در خانه خود نشسته، مزراق خویش را در دست داشت و داود به دست خود می‌نواخت.
\v 10 و شاؤل خواست که داود را با مزراق خود تا به دیوار بزند. امّا او از حضور شاؤل بگریخت و مزراق را به دیوار زد و داود فرار کرده، آن شب نجات یافت.
\v 11 و شاؤل قاصدان به خانۀ داود فرستاد تا آن را نگاهبانی نمایند و در صبح او را بکشند. امّا میکال، زن داود، او را خبر داده، گفت، اگر امشب جان خود را خلاص نکنی، فردا کشته خواهی شد.
\v 12 پس میکال داود را از پنجره فرو هشته، او روانه شد و فرار کرده، نجات یافت.
\v 13 امّا میکال ترافیم را گرفته، آن را در بستر نهاد و بالینی از پشم بز زیر سرش نهاده، آن را با رخت پوشانید.
\v 14 و چون شاؤل قاصدان فرستاده تا داود را بگیرند، گفت بیمار است.
\v 15 پس شاؤل قاصدان را فرستاد تا داود را ببینند و گفت، او را بر بسترش نزد من بیاورید تا او را بکشم.
\v 16 و چون قاصدان داخل شدند، اینک ترافیم در بستر و بالین پشم بز زیر سرش بود.
\v 17 و شاؤل به میکال گفت، برای چه مرا چنین فریب دادی و دشمنم را رها کردی تا نجات یابد؟ و میکال شاؤل را جواب داد که او به من گفت، مرا رها کن؛ برای چه تو را بکشم؟
\v 18 و داود فرار کرده، رهایی یافت و نزد سموئیل به رامه آمده، از هر آنچه شاؤل با وی کرده بود، او را مخبر ساخت، و او و سموئیل رفته، در نایوت ساکن شدند.
\v 19 پس شاؤل را خبر داده، گفتند، اینک داود در نایوت رامَه است.
\v 20 و شاؤل قاصدان برای گرفتن داود فرستاد، و چون جماعت انبیا را دیدند که نبوّت میکنند وسموئیل را که به پیشوایی ایشان ایستاده است، روح خدا بر قاصدان شاؤل آمده، ایشان نیز نبوّت کردند.
\v 21 و چون شاؤل را خبر دادند، قاصدان دیگر فرستاده، ایشان نیز نبوّت کردند. و شاؤل باز قاصدان سوم فرستاده، ایشان نیز نبوّت کردند.
\v 22 پس خود او نیز به رامَه رفت، و چون به چاه بزرگ که نزد سیخُوه است رسید، سؤال کرده، گفت، سموئیل و داود کجا می‌باشند؟ و کسی گفت، اینک در نایوت رامَه هستند.
\v 23 و به آنجا به نایوت رامه روانه شد و روح خدا بر او نیز آمد و در حینی که می‌رفت نبوّت می‌کرد تا به نایوُت رامَه رسید.
\v 24 و او نیز جامهٔ خود را کنده، به حضور سموئیل نبوّت می‌کرد و تمامی آن روز و تمامی آن شب برهنه افتاد، بنابراین گفتند، آیا شاؤل نیز از جملۀ انبیاست؟
\c 20
\p
\v 1 و داود از نایوت رامَه فرار کرده، آمد و به حضور یوناتان گفت، چه کرده ام و عصیانم چیست و در نظر پدرت چه گناهی کرده ام که قصد جان من دارد؟
\v 2 او وی را گفت، حاشا! تو نخواهی مرد. اینک پدر من امری بزرگ و کوچک نخواهد کرد جز آنکه مرا اطّلاع خواهد داد. پس چگونه پدرم این امر را از من مخفی بدارد؟ چنین نیست.
\v 3 و داود نیز قسم خورده، گفت، پدرت نیکو می‌داند که در نظر تو التفات یافته ام، و می‌گوید مبادا یوناتان این را بداند و غمگین شود. و لکن به حیات خداوند و به حیات تو که در میان من و موت، یک قدم بیش نیست.
\v 4 یوناتان به داودگفت، هر چه دلت بخواهد آن را برای تو خواهم نمود.
\v 5 داود به یوناتان گفت، اینک فردا اوّل ماه است و من می‌باید با پادشاه به غذا بنشینم. پس مرا رخصت بده که تا شام سوم، خود را در صحرا پنهان کنم.
\v 6 اگر پدرت مرا مفقود بیند، بگو داود از من بسیار التماس نمود که به شهر خود به بیت لحم بشتابد، زیرا که تمامی قبیلۀ او را آنجا قربانی سالیانه است.
\v 7 اگر گوید که خوب، آنگاه بنده ات را سلامتی خواهد بود؛ و امّا اگر بسیار غضبناک شود بدانکه او به بدی جازم شده است.
\v 8 پس با بندۀ خود احسان نما چونکه بندۀ خویش را با خودت به عهد خداوند در آوردی. و اگر عصیان در من باشد، خودت مرا بکش زیرا برای چه مرا نزد پدرت ببری.
\v 9 یوناتان گفت، حاشا از تو! زیرا اگر میدانستم بدی از جانب پدرم جزم شده است که بر تو بیاید، آیا تو را از آن اطّلاع نمی‌دادم؟
\v 10 داود به یوناتان گفت، اگر پدرت تو را به درشتی جواب دهد، کیست که مرا مخبر سازد؟
\v 11 یوناتان به داود گفت، بیا تا به صحرا برویم. و هر دو ایشان به صحرا رفتند.
\v 12 و یوناتان به داود گفت، ای یهُوَه، خدای اسرائیل، چون فردا یا روز سوم پدر خود را مثل این وقت آزمودم و اینک اگر برای داود خیر باشد، اگر من نزد او نفرستم و وی را اطّلاع ندهم،
\v 13 خداوند به یوناتان مثل این بلکه زیاده از این عمل نماید. و امّا اگر پدرم ضرر تو را صواب بیند، پس تو را اطّلاع داده، رها خواهم نمود تا به سلامتی بروی و خداوند همراه تو باشد چنانکه همراه پدر من بود.
\v 14 و نه تنها مادام حیاتم، لطف خداوند را با من بجا آوری تا نمی‌رم،
\v 15 بلکه لطف خود را از خاندانم تا به ابد قطع ننمایی، هم در وقتی که خداوند دشمنان داود را جمیعاً از روی زمین منقطع ساخته باشد.
\v 16 پس یوناتان با خاندان داود عهد بست و گفت خداوند این را از دشمنان داود مطالبه نماید.
\v 17 و یوناتان بار دیگر به سبب محبّتی که با او داشت، داود را قسم داد زیرا که او را دوست می‌داشت، چنانکه جان خود را دوست می‌داشت.
\v 18 و یوناتان او را گفت، فردا اوّل ماه است و چونکه جای تو خالی می‌باشد، تو را مفقود خواهند یافت.
\v 19 و در روز سوم به زودی فرود شده، به جایی که خود را در آن در روز شغل پنهان کردی بیا و در جانب سنگ آزَل بنشین.
\v 20 و من سه تیر به طرف آن خواهم انداخت که گویا به هدف می‌اندازم.
\v 21 و اینک خادم خود را فرستاده، خواهم گفت برو و تیرها را پیدا کن. و اگر به خادم گویم، اینک تیرها از این طرف تو است، آنها را بگیر. آنگاه بیا زیرا که برای تو سلامتی است و به حیات خداوند تو را هیچ ضرری نخواهد بود.
\v 22 امّا اگر به خادم چنین بگویم که، اینک تیرها از آن طرف توست، آنگاه برو زیرا خداوند تو را رها کرده است.
\v 23 و امّا آن کاری که من و تو دربارۀ آن گفتگو کردیم، اینک خداوند در میان من و تو تا به ابد خواهد بود.
\v 24 پس داود خود را در صحرا پنهان کرد. و چون اوّل ماه رسید، پادشاه برای غذا خوردن نشست.
\v 25 و پادشاه در جای خود بر حسب عادتش بر مسند، نزد دیوار نشسته، و یوناتان ایستاده بود واَبنیر به پهلوی شاؤل نشسته، و جای داود خالی بود.
\v 26 و شاؤل در آن روز هیچ نگفت زیرا گمان میبرد، چیزی بر او واقع شده، طاهر نیست. البتّه طاهر نیست!
\v 27 و در فردای اوّل ماه که روز دوم بود، جای داود نیز خالی بود. پس شاؤل به پسر خود یوناتان گفت، چرا پسر یسّا، هم دیروز و هم امروز به غذا نیامد؟
\v 28 یوناتان در جواب شاؤل گفت، داود از من بسیار التماس نمود تا به بیت لحم برود.
\v 29 و گفت، تمنّا اینکه مرا رخصت بدهی زیرا خاندان ما را در شهر قربانی است و برادرم مرا امر فرموده است؛ پس اگر الآن در نظر تو التفات یافتم، مرخّص بشوم تا برادران خود راببینم. از این جهت به سفرۀ پادشاه نیامده است.
\v 30 آنگاه خشم شاؤل بر یوناتان افروخته شده، او را گفت، ای پسر زنِ کردنکشِ فتنه انگیز، آیا نمی‌دانم که تو پسر یسّا را به جهت افتضاح خود و افتضاح عورت مادرت اختیار کرده ای؟
\v 31 زیرا مادامی که پسر یسّا بر روی زمین زنده باشد، تو و سلطنت تو پایدار نخواهید ماند. پس الآن بفرست و او را نزد من بیاور زیرا که البتّه خواهد مرد.
\v 32 یوناتان پدر خود شاؤل را جواب داده، وی را گفت، چرا بمیرد؟ چه کرده است؟
\v 33 آنگاه شاؤل مزراق خود را به او انداخت تا او را بزند. پس یوناتان دانست که پدرش بر کشتن داود جازم است.
\v 34 و یوناتان به شدتِ خشم، از سفره برخاست و در روز دوم ماه، طعام نخورد چونکه برای داود غمگین بود زیرا پدرش او را خجل ساخته بود.
\v 35 و بامدادان یوناتان در وقتی که با داود تعیین کرده بود، به صحرا بیرون رفت. و یک پسر کوچک همراهش بود.
\v 36 و به خادم خود گفت، بدو و تیرها را که می‌اندازم پیدا کن. و چون پسر می‌دوید، تیر را چنان انداخت که از او رّد شد.
\v 37 و چون پسر به مکان تیری که یوناتان انداخته بود، می‌رفت، یوناتان در عقب پسر آواز داده، گفت که، آیا تیر به آن طرف تو نیست؟
\v 38 و یوناتان در عقب پسر آواز داد که بشتاب و تعجیل کن و درنگ منما. پس خادم یوناتان تیرها را برداشته، نزد آقای خود برگشت.
\v 39 و پسر چیزی نفهمید. امّا یوناتان و داود این امر را میدانستند.
\v 40 و یوناتان اسلحۀ خود را به خادم خود داده، وی را گفت، برو و آن را به شهر ببر.
\v 41 و چون پسر رفته بود، داود از جانب جنوبی برخاست و بر روی خود بر زمین افتاده، سه مرتبه سجده کرد و یکدیگر را بوسیده، با هم گریه کردند تا داود از حدّ گذرانید.
\v 42 و یوناتان به داود گفت، به سلامتی برو چونکه ما هر دو به نام خداوند قسم خورده، گفتیم که خداوند در میان من و تو و در میان ذریۀ من و ذریۀ تو تا به ابد باشد. پس برخاسته، برفت و یوناتان به شهر برگشت.
\c 21
\p
\v 1 و داود به نُوب نزد اَخِیمَلَک کاهن رفت. و اَخِیمَلَک لرزان شده، به استقبال داود آمده، گفت، چرا تنها آمدی و کسی با تو نیست؟
\v 2 داود به اَخِیمَلَک کاهن گفت، پادشاه مرا به کاری مأمور فرمود و مرا گفت، از این کاری که تو را میفرستم و از آنچه به تو امر فرمودم کسی اطّلاع نیابد، و خادمان را به فلان و فلان جاتعیین نمودم.
\v 3 پس الآن چه در دست داری؟ پنج قرص نان یا هر چه حاضر است به من بده.
\v 4 کاهن در جواب داود گفت، هیچ نان عام در دست من نیست، لیکن نان مقدّس هست، اگر خصوصاً خادمان، خویشتن را از زنان بازداشته باشند.
\v 5 داود در جواب کاهن گفت، به درستی که در این سه روز زنان از ما دور بودهاند و چون بیرون آمدم ظروف جوانان مقدّس بود، و آن بطوری عام است خصوصاً چونکه امروز دیگری در ظرف مقدّس شده است.
\v 6 پس کاهن، نان مقدّس را به او داد زیرا که در آنجا نانی نبود غیر از نانِ تَقْدِمِه که از حضور خداوند برداشته شده بود، تا در روز برداشتنش نان گرم بگذارند.
\v 7 و در آن روز یکی از خادمان شاؤل که مسمّی به دوآغ ادومی بود، به حضور خداوند اعتکاف داشت، و بزرگترین شبانان شاؤل بود.
\v 8 و داود به اَخِیمَلَک گفت، آیا اینجا در دستت نیزه یا شمشیر نیست، زیرا که شمشیر و سلاح خویش را با خود نیاورده ام چونکه کار پادشاه به تعجیل بود.
\v 9 کاهن گفت، اینک شمشیر جُلیات فلسطینی که در درّۀ ایلاه کُشتی، در پشت ایفود به جامۀ ملفوف است. اگر می‌خواهی آن را بگیری بگیر، زیرا غیر از آن در اینجا نیست. داود گفت، مثل آن، دیگری نیست. آن را به من بده.
\v 10 پس داود آن روز برخاسته، از حضور شاؤل فرار کرده، نزد اَخیش، ملِک جَت آمد.
\v 11 وخادمان اخیش او را گفتند، آیا این داود، پادشاه زمین نیست؟ و آیا در بارۀ او رقص کنان سرود خوانده، نگفتند که شاؤل هزاران خود را و داود ده هزاران خود را کشت؟
\v 12 و داود این سخنان را در دل خود جا داده، از اَخیش، ملک جَتّ بسیار بترسید.
\v 13 و در نظر ایشان رفتار خود راتغییر داده، به حضور ایشان خویشتن را دیوانه نمود، و بر لنگه های در خط میکشید و آب دهنش را بر ریش خود میریخت.
\v 14 و اَخیش به خادمان خود گفت، اینک این شخص را می‌بینید که دیوانه است. او را چرا نزد من آوردید؟
\v 15 آیا محتاج به دیوانگان هستم که این شخص را آوردید تا نزد من دیوانگی کند؟ و آیا این شخص داخل خانۀ من بشود؟
\c 22
\p
\v 1 و داود از آنجا رفته، به مغاره عَدُلاّم فرار کرد. و چون برادرانش و تمامی خاندان پدرش شنیدند، آنجا نزد او فرود آمدند.
\v 2 و هر که در تنگی بود و هر قرضدار و هر که تلخی جان داشت، نزد او جمع آمدند، و بر ایشان سردار شد و تخمیناً چهار صد نفر با او بودند.
\v 3 و داود از آنجا به مِصْفَه موآب رفته، به پادشاه موآب گفت، تمنّا اینکه پدرم و مادرم نزد شما بیایند تا بدانم خدا برای من چه خواهد کرد.
\v 4 پس ایشان را نزد پادشاه موآب برد و تمامی روزهایی که داود در آن ملاذ بود، نزد او ساکن بودند.
\v 5 و جاد نبی به داود گفت که در این ملاذ دیگر توقّف منما بلکه روانه شده، به زمین یهودابرو. پس داود رفت و به جنگل حارث درآمد.
\v 6 و شاؤل شنید که داود و مردمانی که با وی بودند پیدا شده اند. و شاؤل در جِبْعه، زیر درخت بلوط در رامَه نشسته بود، و نیزهاش در دستش، و جمیع خادمانش در اطراف او ایستاده بودند.
\v 7 و شاؤل به خادمانی که در اطرافش ایستاده بودند، گفت، حال ای بنیامینیان بشنوید! آیا پسر یسّا به جمیع شما کشتزارها و تاکستانها خواهد داد و آیا همگی شما را سردار هزاره ها و سردار صده ها خواهد ساخت؟
\v 8 که جمیع شما بر من فتنه انگیز شده، کسی مرا اطّلاع ندهد که پسر من با پسر یسّا عهد بسته است؟ و از شما کسی برای من غمگین نمی‌شود تا مرا خبر دهد که پسر من بندۀ مرا برانگیخته است تا در کمین بنشیند چنانکه امروز هست؟
\v 9 و دوآغ اَدومی که با خادمان شاؤل ایستاده بود، در جواب گفت، پسر یسّا را دیدم که به نُوب نزد اَخِیمَلَک بناَخیتُوب درآمد.
\v 10 و او از برای وی از خداوند سؤال نمود و توشه ای به او داد و شمشیر جُلْیات فلسطینی را نیز به او داد.
\v 11 پس پادشاه فرستاده، اَخِیمَلَک بناَخیتُوب کاهن و جمیع کاهنان خاندان پدرش را که در نُوب بودند طلبید، و تمامی ایشان نزد پادشاه آمدند.
\v 12 و شاؤل گفت، ای پسر اَخیتُوب بشنو. او گفت، لبیک ای آقایم!
\v 13 شاؤل به او گفت، تو و پسر یسّا چرا بر من فتنه انگیختید به اینکه به وی نان و شمشیر دادی و برای وی از خدا سؤال نمودی تا به ضد من برخاسته، در کمین بنشیند چنانکه امروز شده است؟
\v 14 اَخِیمَلَک در جواب پادشاه گفت، کیست از جمیع بندگانت که مثل داود امین باشد و او داماد پادشاه است و در مشورت شریک تو و در خانۀ تو مکرم است.
\v 15 آیا امروز به سؤال نمودن از خدا برای او شروع کردم؟ حاشا از من. پادشاه این کار را به بندۀ خود و به جمیع خاندان پدرم اسناد ندهد زیرا که بندهات از این چیزها کم یا زیاد ندانسته بود.
\v 16 پادشاه گفت، ای اَخِیمَلَک تو و تمامی خاندان پدرت البتّه خواهید مُرد.
\v 17 آنگاه پادشاه به شاطرانی که به حضورش ایستاده بودند، گفت، برخاسته، کاهنان خداوند را بکشید زیرا که دست ایشان نیز با داود است و با اینکه دانستند که او فرار می‌کند، مرا اطّلاع ندادند. امّا خادمان پادشاه نخواستند که دست خود را دراز کرده، بر کاهنان خداوند هجوم آورند.
\v 18 پس پادشاه به دُوآغ گفت، تو برگرد و بر کاهنان حمله آور. و دوآغ ادومی برخاسته، بر کاهنان حمله آورد و هشتاد و پنج نفر را که ایفود کتان می‌پوشیدند، در آن روز کشت.
\v 19 و نوب را نیز که شهر کاهنان است به دم شمشیر زد و مردان و زنان و اطفال و شیرخوارگان و گاوان و الاغان و گوسفندان را به دم شمشیر کُشت.
\v 20 امّا یکی از پسران اَخِیمَلَک بناَخیتُوب که ابیاتار نام داشت، رهایی یافته، در عقب داود فرار کرد.
\v 21 و ابیاتار داود را مخبر ساخت که شاؤل کاهنان خداوند را کشت.
\v 22 داود به ابیاتار گفت، روزی که دوآغ ادومی در آنجا بود، دانستم که او شاؤل را البتّه مخبر خواهد ساخت. پس من باعث کشته شدن تمامی اهل خاندان پدرت شدم.
\v 23 نزد من بمان و مترس زیرا هر که قصد جان من دارد، قصد جان تو نیز خواهد داشت. و لکن نزد من محفوظ خواهی بود.
\c 23
\p
\v 1 و به داود خبر داده، گفتند، اینک فلسطینیان با قَعِیلَه جنگ میکنند و خرمنها را غارت می‌نماید.
\v 2 و داود از خداوند سؤال کرده، گفت، آیا بروم و این فلسطینیان را شکست دهم؟ خداوند به داود گفت، برو و فلسطینیان را شکست داده، قَعِیلَه را خلاص کن.
\v 3 و مردمان داود وی را گفتند، اینک اینجا در یهودا می‌ترسیم. پس چند مرتبه زیاده اگر به مقابلۀ لشکرهای فلسطینیان به قَعِیلَه برویم.
\v 4 و داود بار دیگر از خداوند سؤال نمود و خداوند او را جواب داده، گفت، برخیز به قَعِیلَه برو زیرا که من فلسطینیان را به دست تو خواهم داد.
\v 5 و داود با مردانش به قَعِیلَه رفتند و با فلسطینیان جنگ کرده، مواشی ایشان را بردند، و ایشان را به کشتار عظیمی کشتند. پس داود ساکنان قَعِیلَه را نجات داد.
\v 6 و هنگامی که ابیاتار بن اَخِیمَلَک نزد داود به قَعِیلَه فرار کرد، ایفود را در دست خود آورد.
\v 7 و به شاؤل خبر دادند که داود به قَعِیلَه آمده است و شاؤل گفت، خدا او را به دست من سپرده است، زیرا به شهری که دروازه ها و پشتبندها دارد داخل شده، محبوس گشته است.
\v 8 و شاؤل جمیع قوم را برای جنگ طلبید تا به قَعِیلَه فرود شده، داود و مردانش را محاصره نماید.
\v 9 و چون داود دانست که شاؤل شرارت را برای او اندیشیده است، به ابیاتار کاهن گفت، ایفود را نزدیک بیاور.
\v 10 و داود گفت، ای یهُوَه، خدای اسرائیل، بنده ات شنیده است که شاؤل عزیمت دارد که به قَعِیلَه بیاید تا به خاطر من شهر را خراب کند.
\v 11 آیا اهل قَعِیلَه مرا به دست او تسلیم خواهند نمود؟ و آیا شاؤل چنانکه بنده ات شنیده است، خواهد آمد؟ ای یهُوَه، خدای اسرائیل، مسألت آنکه بندۀ خود را خبر دهی. خداوند گفت که او خواهد آمد.
\v 12 داود گفت، آیا اهل قَعِیلَه مرا و کسان مرا به دست شاؤل تسلیم خواهند نمود؟ خداوند گفت که تسلیم خواهند نمود.
\v 13 پس داود و مردانش که تخمیناً ششصد نفر بودند، برخاسته، از قَعِیلَه بیرون رفتند و هر جایی که توانستند بروند، رفتند. و چون به شاؤل خبر دادند که داود از قَعِیلَه فرار کرده است، از بیرون رفتن بازایستاد.
\v 14 و داود در بیابان در ملاذها نشست و در کوهی در بیابان زیف توقّف نمود. و شاؤل همه روزه او را می‌طلبید، لیکن خداوند او را به دستش تسلیم ننمود.
\v 15 و داود دید که شاؤل به قصد جان او بیرون آمده است. و داود در بیابان زیف در جنگل ساکن بود.
\v 16 و یوناتان، پسر شاؤل، به جنگل آمده، دست او را به خدا تقویت نمود.
\v 17 و او را گفت، مترس زیرا که دست پدر من، شاؤل تو را نخواهد جست، و تو بر اسرائیل پادشاه خواهی شد، و من دومین تو خواهم بود و پدرم شاؤل نیز این را میداند.
\v 18 و هر دو ایشان به حضور خداوند عهد بستند و داود به جنگل برگشت و یوناتان به خانۀ خود رفت.
\v 19 و زیفیان نزد شاؤل به جِبْعه آمده، گفتند، آیا داود در ملاذهای جنگل در کوه حَخیلَه که به طرف جنوب بیابان است، خود را نزد ما پنهان نکرده است؟
\v 20 پس ای پادشاه چنانکه دلت کمال آرزو برای آمدن دارد بیا و تکلیف ما این است که او را به دست پادشاه تسلیم نماییم.
\v 21 شاؤل گفت، شما از جانب خداوند مبارک باشید چونکه بر من دلسوزی نمودید.
\v 22 پس بروید و بیشتر تحقیق نموده، جایی را که آمد و رفت می‌کند ببینید و بفهمید، و دیگر اینکه کیست که او را در آنجا دیده است، زیرا به من گفته شد که بسیار با مکر رفتار می‌کند.
\v 23 پس ببینید و جمیع مکانهای مخفی را که خود را در آنها پنهان می‌کند، بدانید و حقیقت حال را به من باز رسانید تا با شما بیایم. و اگر در این زمین باشد او را از جمیع هزاره های یهودا پیدا خواهم کرد.
\v 24 پس برخاسته، پیش روی شاؤل به زیف رفتند. و داود و مردانش در بیابان مَعُون در عَرَبَه به طرف جنوب صحرا بودند.
\v 25 و شاؤل و مردان او به تفحّص او رفتند. و چون داود را خبر دادند، او نزد صخره فرود آمده، در بیابان مَعُون ساکن شد. و شاؤل چون این را شنید، داود را در بیابان مَعُون تعاقب نمود.
\v 26 و شاؤل به یک طرف کوه می‌رفت و داود و کسانش به طرف دیگر کوه. و داود می‌شتافت که از حضور شاؤل بگریزد. و شاؤل و مردانش داود و کسانش را احاطه نمودند تا ایشان را بگیرند.
\v 27 امّا قاصدی نزد شاؤل آمده، گفت، بشتاب و بیا زیرا که فلسطینیان به زمین حمله آورده اند.
\v 28 پس شاؤل از تعاقب نمودن داودبرگشته، به مقابلۀ فلسطینیان رفت. بنابراین آن مکان را صخرۀ مَحْلَقُوت نامیدند.
\v 29 و داود از آنجا برآمده، در ملاذهای عَین جَدی ساکن شد.
\c 24
\p
\v 1 و واقع شد بعد از برگشتن شاؤل از عقب فلسطینیان که او را خبر داده، گفتند، اینک داود در بیابان عَین جَدی است.
\v 2 و شاؤل سه هزار نفر برگزیده را از تمامی اسرائیل گرفته، برای جستجوی داود و کسانش بر صخره های بزهای کوهی رفت.
\v 3 و به سر راه به آغلهای گوسفندان که در آنجا مغارهای بود، رسید. و شاؤل داخل آن شد تا پایهای خود را بپوشاند. و داود و کسان او در جانبهای مغاره نشسته بودند.
\v 4 و کسان داود وی را گفتند، اینک روزی که خداوند به تو وعده داده است که همانا دشمن تو را به دستت تسلیم خواهم نمود تا هر چه در نظرت پسند آید به او عمل نمایی. و داود برخاسته، دامن ردای شاؤل را آهسته برید.
\v 5 و بعد از آن دل داود مضطرب شد از این جهت که دامن شاؤل را بریده بود.
\v 6 و به کسان خود گفت، حاشا بر من از جانب خداوند که این امر را به آقای خود مسیح خداوند بکنم، و دست خود را بر او دراز نمایم چونکه او مسیح خداوند است.
\v 7 پس داود کسان خود را به این سخنان توبیخ نموده، ایشان را نگذاشت که بر شاؤل برخیزند، و شاؤل از مغاره برخاسته، راه خود را پیش گرفت.
\v 8 و بعد از آن، داود برخاسته، از مغاره بیرون رفت و در عقب شاؤل صدا زده، گفت، ای آقایم پادشاه. و چون شاؤل به عقب خود نگریست،داود رو به زمین خم شده، تعظیم کرد.
\v 9 و داود به شاؤل گفت، چرا سخنان مردم را می‌شنوی که می‌گویند اینک داود قصد اذیت تو دارد.
\v 10 اینک امروز چشمانت دیده است که چگونه خداوند تو را در مغاره امروز به دست من تسلیم نمود، و بعضی گفتند که تو را بکشم، امّا چشمم بر تو شفقت نموده، گفتم دست خود را بر آقای خویش دراز نکنم، زیرا که مسیح خداوند است.
\v 11 و ای پدرم ملاحظه کن و دامن ردای خود را در دست من ببین، زیرا از اینکه جامۀ تو را بریدم و تو را نکشتم، بدان و ببین که بدی و خیانت در دست من نیست، و به تو گناه نکرده ام. امّا تو جان مرا شکار میکنی تا آن را گرفتار سازی.
\v 12 خداوند در میان من و تو حکم نماید، و خداوند انتقام مرا از تو بکشد. امّا دست من بر تو نخواهد شد.
\v 13 چنانکه مَثَل قدیمان می‌گوید که شرارت از شریران صادر میشود، امّا دست من بر تو نخواهد شد.
\v 14 و در عقب کیست که پادشاه اسرائیل بیرون می‌آید و کیست که او را تعاقب می‌نمایی، در عقب سگ مُرده ای بلکه در عقب یک کَیک!
\v 15 پس خداوند داور باشد و میان من و تو حکم نماید و ملاحظه کرده، دعوی مرا با تو فیصل کند و مرا از دست تو برهاند.
\v 16 و چون داود از گفتن این سخنان به شاؤل فارغ شد، شاؤل گفت، آیا این آواز توست ای پسر من داود؟ و شاؤل آواز خود را بلند کرده، گریست.
\v 17 و به داود گفت، تو از من نیکوتر هستی زیرا که تو جزای نیکو به من رسانیدی و من جزای بد به تو رسانیدم.
\v 18 و تو امروز ظاهر کردی که چگونه به من احسان نمودی چونکه خداوند مرا به دست تو تسلیم کرده، و مرا نکشتی.
\v 19 و اگر کسی دشمن خویش را بیابد، آیااو را به نیکویی رها نماید؟ پس خداوند تو را به نیکویی جزا دهد به سبب آنچه امروز به من کردی.
\v 20 و حال اینک میدانم که البتّه پادشاه خواهی شد و سلطنت اسرائیل در دست تو ثابت خواهد گردید.
\v 21 پس الآن برای من قسم به خداوند بخور که بعد از من ذریۀ مرا منقطع نسازی، و اسم مرا از خاندان پدرم محو نکنی.
\v 22 و داود برای شاؤل قسم خورد، و شاؤل به خانۀ خود رفت و داود و کسانش به مأمن خویش آمدند.
\c 25
\p
\v 1 و سموئیل وفات نمود، و تمامی اسرائیل جمع شده، از برایش نوحه گری نمودند، و او را در خانه اش در رامه دفن نمودند. و داود برخاسته، به بیابان فاران فرود شد.
\v 2 و در مَعُون کسی بود که املاکش در کَرْمَل بود و آن مرد بسیار بزرگ بود و سه هزار گوسفند و هزار بز داشت، و گوسفندان خود را در کَرْمَل پشم می‌برید.
\v 3 و اسم آن شخص نابال بود و اسم زنش اَبِیجایل. و آن زن نیک فهم و خوش منظر بود. امّا آن مرد سختدل و بدرفتار و از خاندان کالیب بود.
\v 4 و داود در بیابان شنید که نابال گلۀ خود را پشم میبُرَد.
\v 5 پس داود ده خادم فرستاد و داود به خادمان خود گفت که به کَرْمَل برآیید و نزد نابال رفته، از زبان من سلامتی او را بپرسید.
\v 6 و چنین گویید، زنده باش و سلامتی بر تو باد و بر خاندان تو و بر هرچه داری سلامتی باشد.
\v 7 و الآن شنیده ام که پشم بُرندگان داری و به شبانان تو که در این اوقات نزد ما بودند، اذیت نرسانیدیم. همۀ روزهایی که در کَرْمَل بودند، چیزی از ایشان گُم نشد.
\v 8 ازخادمان خود بپرس و تو را خواهند گفت. پس خادمان در نظر تو التفات یابند زیرا که در روز سعادتمندی آمده ایم. تمنّا اینکه آنچه دستت بیابد به بندگانت و پسرت داود بدهی.
\v 9 پس خادمان داود آمدند و جمیع این سخنان را از زبان داود به نابال گفته، ساکت شدند.
\v 10 و نابال به خادمان داود جواب داده، گفت، داود کیست و پسر یسّا کیست؟ امروز بسا بندگان هر یکی از آقای خویش می‌گریزند.
\v 11 آیا نان و آب خود را و گوشت را که برای پشم برندگان خود ذبح نمودهام، بگیرم و به کسانی که نمی‌دانم از کجا هستند بدهم؟
\v 12 پس خادمان داود برگشته، مراجعت نمودند و آمده، داود را از جمیع این سخنان مخبر ساختند.
\v 13 و داود به مردان خود گفت، هر یک از شما شمشیر خود را ببندد. و هریک شمشیر خود را بستند، و داود نیز شمشیر خود را بست و تخمیناً چهارصد نفر از عقب داود رفتند، و دویست نفر نزد اسباب ماندند.
\v 14 و خادمی از خادمانش به اَبِیجایل، زن نابال، خبر داده، گفت، اینک داود، قاصدان از بیابان فرستاد تا آقای مرا تحیّت گویند و او ایشان را اهانت نمود.
\v 15 و آن مردمان احسان بسیار به ما نمودند و همۀ روزهایی که در صحرا بودیم و با ایشان معاشرت داشتیم، اذیتی به ما نرسید و چیزی از ما گُم نشد.
\v 16 و تمام روزهایی که با ایشان گوسفندان را می‌چرانیدیم، هم در شب و هم در روز برای ما مثل حصار بودند.
\v 17 پس الآن بدان و ببین که چه باید بکنی زیرا که بدی برای آقای ما و تمامی خاندانش مهیّاست، چونکه او به حدی پسر بَلِیعال است که احدی با وی سخن نتواند گفت.
\v 18 آنگاه اَبِیجایل تعجیل نموده، دویست گِردۀنان و دو مَشگ شراب و پنج گوسفند مهیّا شده، و پنج کیل خوشۀ برشته و صد قرص کشمش و دویست قرص انجیر گرفته، آنها را بر الاغها گذاشت.
\v 19 و به خادمان خود گفت، پیش من بروید و اینک من از عقب شما می‌آیم. امّا به شوهر خود نابال هیچ خبر نداد.
\v 20 و چون بر الاغ خود سوار شده، از سایۀ کوه به زیر می‌آمد، اینک داود و کسانش به مقابل او رسیدند و به ایشان برخورد.
\v 21 و داود گفته بود، به تحقیق که تمامی مایملک این شخص را در بیابان عبث نگاه داشتم که از جمیع اموالش چیزی گم نشد، و او بدی را به عوض نیکویی به من پاداش داده است.
\v 22 خدا به دشمنان داود چنین بلکه زیاده از این عمل نماید اگر از همۀ متعلقان او تا طلوع صبح ذکوری واگذارم.
\v 23 و چون اَبِیجایل، داود را دید، تعجیل نموده، از الاغ پیاده شد و پیش داود به روی خود به زمین افتاده، تعظیم نمود.
\v 24 و نزد پایهایش افتاده، گفت، ای آقایم، این تقصیر بر من باشد و کنیزت در گوش تو سخن بگوید، و سخنان کنیز خود را بشنو.
\v 25 و آقایم دل خود را بر این مرد بَلِیعال، یعنی نابال مشغول نسازد، زیرا که اسمش مثل خودش است؛ اسمش نابال است و حماقت با اوست. لیکن من کنیز تو خادمانی را که آقایم فرستاده بود، ندیدم.
\v 26 و الآن ای آقایم به حیات خداوند و به حیات جان تو چونکه خداوند تو را از ریختن خون و از انتقام کشیدن به دست خود منع نموده است، پس الآن دشمنانت و جویندگان ضرر آقایم مثل نابال بشوند.
\v 27 و الآن این هدیهای که کنیزت برای آقای خود آورده است، به غلامانی که همراه آقایم میروند، داده شود.
\v 28 و تقصیر کنیز خود را عفو نما زیرا به درستی کهخداوند برای آقایم خانۀ استوار بنا خواهد نمود، چونکه آقایم در جنگهای خداوند می‌کوشد و بدی در تمام روزهایت به تو نخواهد رسید.
\v 29 و اگر چه کسی برای تعاقب تو و به قصد جانت برخیزد، امّا جان آقایم در دستۀ حیات، نزد یهُوَه، خدایت، بسته خواهد شد. و امّا جان دشمنانت را گویا از میان کفۀ فلاخن خواهد انداخت.
\v 30 و هنگامی که خداوند بر حسب همۀ احسانی که برای آقایم وعده داده است، عمل آورد، و تو را پیشوا بر اسرائیل نصب نماید،
\v 31 آنگاه این برای تو سنگ مصادم و به جهت آقایم لغزش دل نخواهد بود که خون بی جهت ریخته ای و آقایم انتقام خود را کشیده باشد؛ و چون خداوند به آقایم احسان نماید، آنگاه کنیز خود را بیاد آور.
\v 32 داود به اَبِیجایل گفت، یهُوَه، خدای اسرائیل، متبارک باد که تو را امروز به استقبال من فرستاد.
\v 33 و حکمت تو مبارک و تو نیز مبارک باشی که امروز مرا از ریختن خون و از کشیدن انتقام خویش به دست خود منع نمودی.
\v 34 و لیکن به حیات یهُوَه، خدای اسرائیل، که مرا از رسانیدن اذیت به تو منع نمود، اگر تعجیل ننموده، به استقبال من نمی‌آمدی، البتّه تا طلوع صبح برای نابال ذکوری باقی نمی‌ماند.
\v 35 پس داود آنچه را که به جهت او آورده بود، از دستش پذیرفته، به او گفت، به سلامتی به خانه ات برو و ببین که سخنت را شنیده، تو را مقبول داشتم.
\v 36 پس ابیجایل نزد نابال برگشت. و اینک او ضیافتی مثل ضیافت ملوکانه در خانۀ خود می‌داشت. و دل نابال در اندرونش شادمان بود چونکه بسیار مست بود و تا طلوع صبح چیزی کم یا زیاد به او خبر نداد.
\v 37 و بامدادان چون شراب از نابال بیرون رفت، زنش این چیزها را به او بیان کرد و دلش در اندرونش مرده گردید و خود مثل سنگ شد.
\v 38 و واقع شد که بعد از ده روز خداوند نابال را مبتلا ساخت که بمرد.
\v 39 و چون داود شنید که نابال مرده است، گفت، مبارک باد خداوند که انتقام عار مرا از دست نابال کشیده، و بندۀ خود را از بدی نگاه داشته است، زیرا خداوند شرارت نابال را به سرش رّد نموده است. و داود فرستاده، با اَبِیجایل سخن گفت تا او را به زنی خود بگیرد.
\v 40 و خادمان داود نزد اَبِیجایل به کَرْمَل آمده، با وی مکالمه کرده، گفتند، داود ما را نزد تو فرستاده است تا تو را برای خویش به زنی بگیرد.
\v 41 و او برخاسته، رو به زمین خم شد و گفت، اینک کنیزت بنده است تا پایهای خادمان آقای خود را بشوید.
\v 42 و اَبِیجایل تعجیل نموده، برخاست و بر الاغ خود سوار شد و پنج کنیزش همراهش روانه شدند و از عقب قاصدان داود رفته، زن او شد.
\v 43 و داود اَخینُوعَمِ یزْرَعیلیه را نیز گرفت و هردو ایشان زن او شدند.
\v 44 و شاؤل دختر خود، میکال، زن داود را به فَلْطی ابن لایش که از جَلِّیم بود، داد.
\c 26
\p
\v 1 پس زیفیان نزد شاؤل به جِبْعه آمده،گفتند، آیا داود خویشتن را در تلّ حَخِیله که در مقابل بیابان است، پنهان نکرده است؟
\v 2 آنگاه شاؤل برخاسته، به بیابان زیف فرود شد و سه هزار مرد از برگزیدگان اسرائیل همراهش رفتند تا داود را در بیابان زیف جستجو نماید.
\v 3 و شاؤل در تل حَخیله که در مقابل بیابان به سر راه است اردو زد، و داود در بیابان ساکن بود. و چون دید که شاؤل در عقبش در بیابان آمده است،
\v 4 داود جاسوسان فرستاده، دریافت کرد که شاؤل به تحقیق آمده است.
\v 5 و داود برخاسته، به جایی که شاؤل در آن اردو زده بود، آمد. و داود مکانی را که شاؤل و اَبْنیر، پسر نیر، سردار لشکرش خوابیده بودند، ملاحظه کرد. و شاؤل در اندرون سنگر می‌خوابید و قوم در اطراف او فرود آمده بودند.
\v 6 و داود به اَخِیمَلَک حِتّی و اَبِیشای ابن صَرُویه برادر یوآب خطاب کرده، گفت، کیست که همراه من نزد شاؤل به اردو بیاید؟ ابیشای گفت، من همراه تو می‌آیم.
\v 7 پس داود و ابیشای در شب به میان قوم آمدند و اینک شاؤل در اندرون سنگر دراز شده، خوابیده بود، و نیزه اش نزد سرش در زمین کوبیده، و اَبنیر و قوم در اطرافش خوابیده بودند.
\v 8 و ابیشای به داود گفت، امروز خدا، دشمن تو را به دستت تسلیم نموده. پس الآن اذن بده تا او را با نیزه یک دفعه به زمین بدوزم و او را دوباره نخواهم زد.
\v 9 و داود به ابیشای گفت، او را هلاک مکن، زیرا کیست که به مسیح خداوند دست خود را دراز کرده، بیگناه باشد؟
\v 10 و داود گفت، به حیات یهُوَه قسم که یا خداوند او را خواهد زد یا اجلش رسیده، خواهد مرد یا به جنگ فرود شده، هلاک خواهد گردید.
\v 11 حاشا بر من از خداوند که دست خود را بر مسیح خداوند دراز کنم. امّا الآن نیزه ای را که نزد سرش است و سبوی آب را بگیر و برویم.
\v 12 پس داود نیزه و سبوی آب را از نزد سر شاؤل گرفت و روانه شدند، و کسی نبود که ببیند و بداند یا بیدار شود زیرا جمیع ایشان در خواب بودند، چونکه خواب سنگین از خداوند بر ایشان مستولی شده بود.
\v 13 و داود به طرف دیگر گذشته، از دور به سر کوه بایستاد و مسافت عظیمی در میان ایشان بود.
\v 14 و داود قوم و ابنیر پسر نیر را صدا زده، گفت، ای ابنیر جواب نمی‌دهی؟ و ابنیر جواب داده، گفت، تو کیستی که پادشاه را میخوانی؟
\v 15 داود به ابنیر گفت، آیا تو مرد نیستی و در اسرائیل مثل تو کیست؟ پس چرا آقای خود پادشاه را نگاهبانی نمی‌کنی؟ زیرا یکی از قوم آمد تا آقایت پادشاه را هلاک کند.
\v 16 این کار که کردی خوب نیست. به حیات یهُوَه، شما مستوجب قتل هستید، چونکه آقای خود مسیح خداوند را نگاهبانی نکردید. پس الآن ببین که نیزۀ پادشاه و سبوی آب که نزد سرش بود، کجاست؟
\v 17 و شاؤل آواز داود را شناخته، گفت، آیا این آواز توست ای پسر من داود؟ و داود گفت، ای آقایم پادشاه آواز من است.
\v 18 و گفت، این از چه سبب است که آقایم بندۀ خود را تعاقب می‌کند؟ زیرا چه کردم و چه بدی در دست من است؟
\v 19 پس الآن آقایم پادشاه سخنان بندۀ خود را بشنود. اگر خداوند تو را بر من تحریک نموده است، پس هدیه ای قبول نماید، و اگر بنی آدم باشند پس ایشان به حضور خداوند ملعون باشند. زیرا که امروز مرا از التصاق به نصیب خداوند میرانند و می‌گویند برو و خدایان غیر را عبادت نما.
\v 20 و الآن خون من از حضور خداوند به زمین ریخته نشود، زیرا که پادشاه اسرائیل مثل کسی که کبک را بر کوهها تعاقب می‌کند، به جستجوی یک کَیک بیرون آمده است.
\v 21 شاؤل گفت، گناه ورزیدم ای پسرم داود! برگرد و تو را دیگر اذیت نخواهم کرد، چونکه امروز جان من در نظر تو عزیز آمد. اینک احمقانه رفتار نمودم و بسیار گمراه شدم.
\v 22 داود در جواب گفت، اینک نیزۀ پادشاه! پس یکی از غلامان به اینجا گذشته، آن را بگیرد.
\v 23 و خداوند هر کس را بر حسب عدالت و امانتش پاداش دهد، چونکه امروز خداوند تو را به دست من سپرده بود. امّا نخواستم دست خود را بر مسیح خداوند دراز کنم.
\v 24 و اینک چنانکه جان تو امروز در نظر من عظیم آمد، جان من در نظر خداوند عظیم باشد و مرا از هر تنگی برهاند.
\v 25 شاؤل به داود گفت، مبارک باش ای پسرم داود؛ البتّه کارهای عظیم خواهی کرد و غالب خواهی شد. پس داود راه خود را پیش گرفت و شاؤل به جای خود مراجعت کرد.
\c 27
\p
\v 1 و داود در دل خود گفت، الحال روزی به دست شاؤل هلاک خواهم شد. چیزی برای من از این بهتر نیست که به زمین فلسطینیان فرار کنم، و شاؤل از جستجوی من در تمامی حدود اسرائیل مأیوس شود. پس از دست او نجات خواهم یافت.
\v 2 پس داود برخاسته، با آن ششصد نفر که همراهش بودند، نزد اخیش بن مَعُوک، پادشاه جَتّ گذشت.
\v 3 و داود نزد اخیش در جَتّ ساکن شد، او و مردمانش هرکس با اهل خانه اش، و داود با دو زنش اَخینُوعَمِ یزْرَعیلیه و اَبِیجایل کَرْمَلیه زن نابال.
\v 4 و به شاؤل گفته شد که داود به جَتّ فرار کرده است، پس او را دیگر جستجو نکرد.
\v 5 و داود به اخیش گفت، الآن اگر من در نظر تو التفات یافتم، مکانی به من در یکی از شهرهای صحرا بدهند تا در آنجا ساکن شوم. زیرا که بندۀ تو چرا در شهر دارالسلطنه با تو ساکن شود؟
\v 6 پس اخیش در آن روز صِقْلَغ را به او داد، لهذا صِقْلَغ تا امروز از آن پادشاهان یهوداست.
\v 7 و عدد روزهایی که داود در بلاد فلسطینیان ساکن بود، یک سال و چهار ماه بود.
\v 8 و داود و مردانش برآمده، بر جَشُوریان و جَرِزّیان و عَمالَقَه هجوم آوردند زیرا که این طوایف در ایّام قدیم در آن زمین از شور تا به زمین مصر ساکن می‌بودند.
\v 9 و داود اهل آن زمین را شکست داده، مرد یا زنی زنده نگذاشت و گوسفندان و گاوان و الاغها و شتران و رخوت گرفته، برگشت و نزد اخیش آمد.
\v 10 و اخیش گفت، امروز به کجا تاخت آوردید؟ داود گفت، بر جنوبی یهودا و جنوب یرْحَمْئیلیان و به جنوب قینیان.
\v 11 و داود مرد یا زنی را زنده نگذاشت که به جَتّ بیایند، زیرا گفت، مبادا دربارۀ ما خبر آورده، بگویند که داود چنین کرده است. و تمامی روزهایی که در بلاد فلسطینیان بماند، عادتش چنین خواهد بود.
\v 12 و اخیش داود را تصدیق نموده، گفت، خویشتن را نزد قوم خود اسرائیل بالکل مکروه نموده است، پس تا به ابد بندۀ من خواهد بود.
\c 28
\p
\v 1 و واقع شد در آن ایّام که فلسطینیان لشکرهای خود را برای جنگ فراهم آوردند تا با اسرائیل مقاتله نمایند، و اخیش به داود گفت، یقیناً بدان که تو و کسانت همراه من به اردو بیرون خواهید آمد.
\v 2 داود به اخیش گفت، به تحقیق خواهی دانست که بندۀ تو چه خواهد کرد. اخیش به داود گفت، از این جهت تو را همیشه اوقات نگاهبان سرم خواهم ساخت.
\v 3 و سموئیل وفات نموده بود، و جمیع اسرائیل به جهت او نوحه گری نموده، او را در شهرش رامه دفن کرده بودند، و شاؤل تمامی اصحاب اجنّه و فالگیران را از زمین بیرون کرده بود.
\v 4 و فلسطینیان جمع شده، آمدند و در شُونیم اردو زدند؛ و شاؤل تمامی اسرائیل را جمع کرده، در جِلْبُوع اردو زدند.
\v 5 و چون شاؤل لشکر فلسطینیان را دید، بترسید و دلش بسیار مضطرب شد.
\v 6 و شاؤل از خداوند سؤال نمود و خداوند او را جواب نداد، نه به خوابها و نه به اوریم و نه به انبیا.
\v 7 و شاؤل به خادمان خود گفت، زنی را که صاحب اجنه باشد، برای من بطلبید تا نزد او رفته، از او مسألت نمایم. خادمانش وی را گفتند، اینک زنی صاحب اجنّه در عَین دور میباشد.
\v 8 و شاؤل صورت خویش را تبدیل نموده، لباس دیگر پوشید و دو نفر همراه خود برداشته، رفت و شبانگاه نزد آن زن آمده، گفت، تمنّا اینکه به واسطۀ جنّ برای من فالگیری نمایی و کسی را که به تو بگویم از برایم برآوری.
\v 9 آن زن وی را گفت، اینک آنچه شاؤل کرده است میدانی که چگونه اصحاب اجنّه و فالگیران را از زمین منقطع نموده است. پس تو چرا برای جانم دام می‌گذاری تا مرا به قتل رسانی؟
\v 10 و شاؤل برای وی به یهُوَه قسم خورده، گفت، به حیات یهُوَه قسم که از این امر به تو هیچ بدی نخواهد رسید.
\v 11 آن زن گفت، از برایت که را برآورم؟ او گفت، سموئیل را برای من برآور.
\v 12 و چون آن زن سموئیل را دید به آواز بلند صدا زد و زن، شاؤل را خطاب کرده، گفت، برای چه مرا فریب دادی، زیرا تو شاؤل هستی؟
\v 13 پادشاه وی را گفت، مترس! چه دیدی؟ آن زن در جواب شاؤل گفت، خدایی را می‌بینم که از زمین بر می‌آید.
\v 14 او وی را گفت، صورت او چگونه است؟ زن گفت، مردی پیر بر می‌آید و به ردایی ملبّس است. پس شاؤل دانست که سموئیل است و رو به زمین خم شده، تعظیم کرد.
\v 15 و سموئیل به شاؤل گفت، چرا مرا برآورده، مضطرب ساختی؟ شاؤل گفت، در شدت تنگی هستم چونکه فلسطینیان با من جنگ می‌نمایند و خدا از من دور شده، مرا نه به واسطۀ انبیا و نه به خوابها دیگر جواب میدهد. لهذا تو را خواندم تا مرا اعلام نمایی که چه باید بکنم.
\v 16 سموئیل گفت، پس چرا از من سؤال می‌نمایی؟ و حال آنکه خداوند از تو دور شده، دشمنت گردیده است.
\v 17 و خداوند به نحوی که به زبان من گفته بود، برای خود عمل نموده است، زیرا خداوند سلطنت را از دست تو دریده، آن را به همسایه ات داود داده است.
\v 18 چونکه آواز خداوند را نشنیدی و شدت غضب او را بر عَمالیق به عمل نیاوردی، بنابراین خداوند امروز این عمل را به تو نموده است.
\v 19 و خداوند اسرائیل را نیز با تو به دست فلسطینیان خواهد داد، و تو و پسرانت فردا نزد من خواهید بود، وخداوند اردوی اسرائیل را نیز به دست فلسطینیان خواهد داد.
\v 20 و شاؤل فوراً به تمامی قامّتش بر زمین افتاد، و از سخنان سموئیل بسیار بترسید. و چونکه تمامی روز و تمامی شب نان نخورده بود، هیچ قوّت نداشت.
\v 21 و چون آن زن نزد شاؤل آمده، دید که بسیار پریشان حال است، وی را گفت، اینک کنیزت آواز تو را شنید و جانم را به دست خود گذاشتم و سخنانی را که به من گفتی اطاعت نمودم.
\v 22 پس حال تمنا اینکه تو نیز آواز کنیز خود را بشنوی تا لقمه ای نان به حضورت بگذارم و بخوری تا قوّت یافته، به راه خود بروی.
\v 23 امّا او انکار نموده، گفت، نمی‌خورم. لیکن چون خادمانش و آن زن نیز اصرار نمودند، آواز ایشان را بشنید و از زمین برخاسته، بر بستر نشست.
\v 24 و آن زن گوساله ای پرواری در خانه داشت. پس تعجیل نموده، آن را ذبح کرد و آرد گرفته، خمیر ساخت و قرصهای نان فطیر پخت.
\v 25 و آنها را نزد شاؤل و خادمانش گذاشت که خوردند. پس برخاسته، در آن شب روانه شدند.
\c 29
\p
\v 1 و فلسطینیان همه لشکرهای خود را در اَفیق جمع کردند، و اسرائیلیان نزد چشمهای که در یزْرَعِیل است، فرود آمدند.
\v 2 و سرداران فلسطینیان صدها و هزارها میگذشتند، و داود و مردانش با اخیش در دنبالۀ ایشان می‌گذشتند.
\v 3 و سرداران فلسطینیان گفتند که این عبرانیان کیستند؟ و اخیش به جواب سرداران فلسطینیان گفت، مگر این داود، بندۀشاؤل، پادشاه اسرائیل نیست که نزد من این روزها یا این سالها بوده است؟ و از روزی که نزد من آمد تا امروز در او عیبی نیافتم.
\v 4 امّا سرداران فلسطینیان بر وی غضبناک شدند، و سرداران فلسطینیان او را گفتند، این مرد را باز گردان تا به جایی که برایش تعیین کرده ای برگردد، و با ما به جنگ نیاید، مبادا در جنگ دشمن ما بشود؛ زیرا این کس با چه چیز با آقای خود صلح کند؟ آیا نه با سرهای این مردمان؟
\v 5 آیا این داود نیست که دربارۀ او با یکدیگر رقص کرده، می‌سراییدند و می‌گفتند شاؤل هزارهای خود و داود ده هزارهای خویش را کشته است.
\v 6 آنگاه اخیش داود را خوانده، او را گفت، به حیات یهُوَه قسم که تو مرد راست هستی و خروج و دخول تو با من در اردو به نظر من پسند آمد؛ زیرا از روز آمدنت نزد من تا امروز از تو بدی ندیده ام. لیکن در نظر سرداران پسند نیستی.
\v 7 پس الآن برگشته، به سلامتی برو مبادا مرتکب عملی شوی که در نظر سرداران فلسطینیان ناپسند آید.
\v 8 و داود به اخیش گفت، چه کرده ام و از روزی که به حضور تو بوده ام تا امروز در بنده ات چه یافته ای تا آنکه به جنگ نیایم و با دشمنان آقایم پادشاه جنگ ننمایم؟
\v 9 اخیش در جواب داود گفت، میدانم که تو در نظر من مثل فرشتۀ خدا نیکو هستی. لیکن سرداران فلسطینیان گفتند که با ما به جنگ نیاید.
\v 10 پس الحال بامدادان با بندگان آقایت که همراه تو آمده اند، برخیز و چون بامدادان برخاسته باشید و روشنایی برای شما بشود، روانه شوید.
\v 11 پس داود با کسان خود صبح زود برخاستند تاروانه شده، به زمین فلسطینیان برگردند. و فلسطینیان به یزْرَعیل برآمدند.
\c 30
\p
\v 1 و واقع شد چون داود و کسانش در روز سوم به صِقْلَغ رسیدند که عَمالَقَه بر جنوب و بر صِقْلَغ هجوم آورده بودند، و صِقْلَغ را زده آن را به آتش سوزانیده بودند.
\v 2 و زنان و همۀ کسانی را که در آن بودند، از خرد و بزرگ اسیر کرده، هیچ کس را نکشته، بلکه همه را به اسیری برده، به راه خود رفته بودند.
\v 3 و چون داود و کسانش به شهر رسیدند، اینک به آتش سوخته، و زنان و پسران و دختران ایشان اسیر شده بودند.
\v 4 پس داود و قومی که همراهش بودند، آواز خود را بلند کرده، گریستند تا طاقت گریه کردن دیگر نداشتند.
\v 5 و دو زن داود اَخینوعَمِ یزْرَعِیلیه و اَبِیجایل، زن نابال کَرْمَلی، اسیر شده بودند.
\v 6 و داود بسیار مضطرب شد زیرا که قوم می‌گفتند که او را سنگسار کنند، چون جان تمامی قوم هر یک برای پسران و دختران خویش بسیار تلخ شده بود. امّا داود خویشتن را از یهُوَه، خدای خود، تقویت نمود.
\v 7 و داود به اَبْیاتارِ کاهن، پسر اَخِیمَلَک گفت، ایفود را نزد من بیاور. و ابیاتار ایفود را نزد داود آورد.
\v 8 و داود از خداوند سؤال نموده، گفت، اگر این فوج را تعاقب نمایم، آیا به آنها خواهم رسید؟ او وی را گفت، تعاقب نما زیرا که به تحقیق خواهی رسید و رها خواهی کرد.
\v 9 پس داود و ششصد نفر که همراهش بودند روانه شده، به وادی بَسور آمدند و واماندگان در آنجا توقّف نمودند.
\v 10 و داود با چهارصد نفر تعاقب نمود و دویست نفر توقّف نمودند زیرا به حدی خسته شده بودند که از وادی بَسور نتوانستند گذشت.
\v 11 پس شخصی مصری در صحرا یافته، او را نزد داود آوردند و به او نان دادند که خورد و او را آب نوشانیدند.
\v 12 و پارهای از قرص انجیر و دو قرص کشمش به او دادند؛ و چون خورد روحش به وی بازگشت، زیرا که سه روز و سه شب نه نان خورده، و نه آب نوشیده بود؛
\v 13 و داود او را گفت، از آنِ که هستی و از کجا می‌باشی؟ او گفت، من جوان مصری و بندۀ شخص عمالیقی هستم، و آقایم مرا ترک کرده است زیرا سه روز است که بیمار شده ام.
\v 14 ما به جنوب کَرِیتیان و بر ملک یهودا و بر جنوب کالیب تاخت آوردیم . صِقْلَغ را به آتش سوزانیدیم.
\v 15 داود وی را گفت، آیا مرا به آن گروه خواهی رسانید؟ او گفت، برای من به خدا قسم بخور که نه مرا بکشی و نه مرا به دست آقایم تسلیم کنی؛ پس تو را نزد آن گروه خواهم رسانید.
\v 16 و چون او را به آنجا رسانید اینک بر روی تمامی زمین منتشر شده، میخوردند و می‌نوشیدند و بزم می‌کردند، به سبب تمامی غنیمت عظیمی که از زمین فلسطینیان و از زمین یهودا آورده بودند.
\v 17 و داود ایشان را از وقت شام تا عصر روز دیگر میزد که از ایشان احدی رهایی نیافت جز چهارصد مرد جوان که بر شتران سوار شده، گریختند.
\v 18 و داود هرچه عَمالَقَه گرفته بودند، بازگرفت و داود دو زن خود را باز گرفت.
\v 19 و چیزی از ایشان مفقود نشد از خرد و بزرگ و از پسران و دختران و غنیمت و از همۀچیزهایی که برای خود گرفته بودند، بلکه داود همه را باز آورد.
\v 20 و داود همۀ گوسفندان و گاوان خود را گرفت و آنها را پیش مواشی دیگر راندند و گفتند این است غنیمت داود.
\v 21 و داود نزد آن دویست نفر که از شدت خستگی نتوانسته بودند در عقب داود بروند و ایشان را نزد وادی بَسور واگذاشته بودند آمد، و ایشان به استقبال داود و به استقبال قومی که همراهش بودند بیرون آمدند. و چون داود نزد قوم رسید از سلامتی ایشان پرسید.
\v 22 امّا جمیع کسان شریر و مردان بَلِیعال از اشخاصی که با داود رفته بودند متکلّم شده، گفتند، چونکه همراه ما نیامدند، از غنیمتی که باز آورده ایم چیزی به ایشان نخواهیم داد مگر به هر کس زن و فرزندان او را. پس آنها را برداشته، بروند.
\v 23 لیکن داود گفت، ای برادرانم چنین مکنید، چونکه خداوند اینها را به ما داده است و ما را حفظ نموده، آن فوج را که بر ما تاخت آورده بودند به دست ما تسلیم نموده است.
\v 24 و کیست که در این امر به شما گوش دهد؟ زیرا قسمت آنانی که نزد اسباب می‌مانند، مثل قسمت آنانی که به جنگ میروند، خواهد بود و هر دو قسمت مساوی خواهند برد.
\v 25 و از آن روز به بعد چنین شد که این را قاعده و قانون در اسرائیل تا امروز قرار داد.
\v 26 و چون داود به صِقْلَغ رسید، بعضی از غنیمت را برای مشایخ یهودا و دوستان خود فرستاده، گفت، اینک هدیه ای از غنیمت دشمنان خداوند برای شماست.
\v 27 برای اهل بیتئیل و اهل راموت جنوبی و اهل یتّیر؛
\v 28 و برای اهل عَرُوعیر و اهل سِفْموت و اهل اَشْتَموع؛
\v 29 و برای اهل راکال و اهل شهرهای یرْحَمْئیلیان و اهل شهرهای قینیان؛
\v 30 و برای اهل حُرْما واهل کورعاشان و اهل عَتاق؛
\v 31 و برای اهل حَبْرون و جمیع مکانهایی که داود و کسانش در آنها آمد و رفت می‌کردند.
\c 31
\p
\v 1 و فلسطینیان با اسرائیل جنگ کردند و مردان اسرائیل از حضور فلسطینیان فرار کردند، و در کوه جلبوع کشته شده، افتادند.
\v 2 و فلسطینیان، شاؤل و پسرانش را به سختی تعاقب نمودند، و فلسطینیان یوناتان و ابیناداب و مَلْکیشُوع پسران شاؤل را کشتند.
\v 3 و جنگ بر شاؤل سخت شد، و تیراندازان دور او را گرفتند و به سبب تیراندازان به غایت دلتنگ گردید.
\v 4 و شاؤل به سلاحدار خود گفت، شمشیر خود را کشیده، آن را به من فرو بر، مبادا این نامختونان آمده، مرا مجروح سازند و مرا افتضاح نمایند. امّا سلاحدارش نخواست زیرا که بسیار در ترس بود. پس شاؤل شمشیر خود را گرفته، بر آن افتاد.
\v 5 و هنگامی که سلاحدارش شاؤل را دید که مرده است، او نیز بر شمشیر خود افتاده، با او بمرد.
\v 6 پس شاؤل و سه پسرش و سلاحدارش و جمیع کسانش نیز در آن روز با هم مردند.
\v 7 و چون مردان اسرائیل که به آن طرف دره و به آن طرف اُردُن بودند، دیدند که مردان اسرائیل فرار کرده اند و شاؤل و پسرانش مرده اند، شهرهای خود را ترک کرده، گریختند و فلسطینیان آمده، در آنها ساکن شدند.
\v 8 و در فردای آن روز، چون فلسطینیان برای برهنه کردن کشتگان آمدند، شاؤل و سه پسرش را یافتند که در کوه جلبوع افتاده بودند.
\v 9 پس سر او را بریدند و اسلحه اش را بیرون کرده، به زمین فلسطینیان، به هر طرف فرستادند تا به بتخانه های خود و به قوم مژده برسانند.
\v 10 و اسلحۀ او را در خانۀ عَشْتاروت نهادند و جسدش را بر حصار بیت شان آویختند.
\v 11 و چون ساکنان یابیش جِلْعاد، آنچه را که فلسطینیان به شاؤل کرده بودند شنیدند،
\v 12 جمیع مردان شجاع برخاسته، وتمامی شب سفر کرده، جسد شاؤل و اجساد پسرانش را از حصار بیت شان گرفتند، و به یابیش برگشته، آنها را در آنجا سوزانیدند.
\v 13 و استخوانهای ایشان را گرفته، آنها را زیر درخت بلوطی که در یابیش است، دفن کردند و هفت روز روزه گرفتند.
